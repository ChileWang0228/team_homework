诗人:韩彦质
作品数目：5篇
朝代：宋代
诗人简介：韩彦质，延安（今属陕西）人。世忠第三子。高宗绍兴十一年1141，直秘阁。二十八年，行光禄寺丞。孝宗淳熙五年，知秀州。六年，权两浙转运判官。七年，知平江府。九年，除太府少卿、...
<<菊·造化功夫异异端>> <<寄岳阳刘从事>> <<高宗皇帝挽祠>> <<挽祠·为物聊经世>> 
<<挽祠·大历开真主>> 

韩彦质的诗词全集

挽祠·大历开真主
韩彦质
大历开真主，群雄控六飞。
山河千载业，天地一戎衣。
复古边疆定，销兵圣母归。
依然兴礼乐，文武遍郊畿。
圣母
菊·造化功夫异异端
韩彦质
造化功夫异异端，自缘开晚少人看。
若教总似陶潜眼，肯向芳春赏牡丹。
牡丹
寄岳阳刘从事
韩彦质

秋来忆故人，寓目临大野。
远近闻清商，依稀奏豳雅。
经霜树半红，无风叶自下。
一片洞庭心，聊凭塞鸿写。

寓目
高宗皇帝挽祠
韩彦质
八秩归希有，三灵感具衣。
鼎湖龙已远，汾水雁空飞。
羽卫愁无色，风云惨不晖。
惟余功与德，千古欢巍巍。
风云
挽祠·为物聊经世
韩彦质
为物聊经世，本无黄屋心。
重明得传器，大业若遗簪。
典册褒崇极，庭闱孝养深。
昊天归德报，不使二毛侵。

韩彦质的诗词名句全集
