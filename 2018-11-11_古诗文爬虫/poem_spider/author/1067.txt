诗人:魏时敏
作品数目：16篇
朝代：明代
诗人简介：魏时敏，〔明〕莆田（今福建莆田）人。官至无锡桃源丞。致政里居，年八十余，多与名流酬唱，兼工山水。著竹溪集。嘉靖二年（公元一五二三年）进士。历迁刑科给事中，巡视京营，劾罢保...
<<水南绛帐和韵>> <<和王文伟>> <<寄姑苏刘钦谟>> <<寄周鹤洲太守>> 
<<送朱琴友之戍海南>> <<题涌泉岩>> <<休息轩·亭小贮琴声>> <<长门怨·露湿一庭苔>> 
<<赏菊·短篱疏雨正离披>> 

魏时敏的诗词全集

残年书事
魏时敏
林泉深处足烟霞，流水寒云八九家。
江客帆樯悬网罟，野人篱落带桑麻。
案头墨迹儿临帖，灯下车声妇络纱。
待到春风二三月，石垆敲火试新茶。...
春风
夏日寄高尊卿
魏时敏
林屋虚寒半掩扉，野情偏称绿荷衣。
柳风乍起燕雏软，梅雨初晴荔子肥。
岁月无情催客老，溪山有意待君归。
浮沉世事何须问，好整纶竿坐钓矶。...
岁月
赏菊·短篱疏雨正离披
魏时敏
短篱疏雨正离披，淡白深红朵朵宜。
自计老年才思减，重阳过后不题诗。
老年
残年·社鼓声喧送酒杯
魏时敏
社鼓声喧送酒杯，春风落尽一庭梅。
不知白首狂吟客，醉饮屠苏更几回。
春风
寄全汝盛
魏时敏
久旱村园豆麦焦，凿池引水灌田苗。
篱疏野竹横窗户，潮满春帆碍浦桥。
酌酒不愁无苜蓿，挥毫深喜有芭蕉。
人生适意应如此，莫怪渊明懒折腰。...
挥毫
水南绛帐和韵
魏时敏
故老传经日，诸生立雪时。
瓶香人送酒，门响客催诗。
白发经秋短，青灯坐夜迟。
河汾有遗稿，读罢一兴思。
遗稿
和王文伟
魏时敏
最喜投闲日，莼鲈正及秋。
钟声林下寺，灯影水边楼。
老去仍青眼，吟多易白头。
还思为客处，梧雨滴乡愁。
白头
寄姑苏刘钦谟
魏时敏
清贫终不厌，未老亦宜休。
杨柳阊门晓，蒹葭震泽秋。
园蔬乘雨种，林果带霜收。
感慨应怀古，题诗上虎丘。
怀古
寄周鹤洲太守
魏时敏
风雨越江边，陲亭对夜眠。
乡心孤岛迥，客梦一灯悬。
论旧怀他日，论诗记往年。
离魂将别梦，几度到临川。
往年
送朱琴友之戍海南
魏时敏
携书兼带剑，未必事班超。
暂向天涯去，休辞故国遥。
蛇珠生暗陇，蜃气积寒潮。
别后知相忆，琴窗谩寂寥。
寒潮
题涌泉岩
魏时敏
再入招提境，萧条异昔时。
流泉分古涧，荒藓上残碑。
门掩花空落，人闲鸟不知。
那能招惠远，重与话心期。
萧条
休息轩·亭小贮琴声
魏时敏
亭小贮琴声，池清蘸花影。
晓日上窗纱，幽人梦初醒。
窗纱
长门怨·露湿一庭苔
魏时敏
露湿一庭苔，鸦啼长门树。
寂寞对孤萤，飞入昭阳去。
寂寞
闺思·别后衡门镇不开
魏时敏
别后衡门镇不开，年年春雨长莓苔。
东风似欲添离恨，故引双双燕子来。
燕子
征妇怨·闻说沙场雪未干
魏时敏
闻说沙场雪未干，移师又欲向楼兰。
凭谁为借东风力，吹转三边地不寒。
东风
折杨柳·嫩叶柔条拂短檐
魏时敏
嫩叶柔条拂短檐，莺啼燕语晓风恬。
伤春无计留春住，怕见飞花不卷帘。

魏时敏的诗词名句全集
