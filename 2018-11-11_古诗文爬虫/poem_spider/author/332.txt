诗人:费冠卿
作品数目：13篇
朝代：唐代
诗人简介：费冠卿（公元813在世，生卒年不详）字子军，池州青阳人。唐元和二年（807）及第进士，居长安待授官职。悉母病危，不及告假，即星夜驰归。至家，母已安葬，悲恸欲绝，遂于母墓旁结庐守孝三...
<<酬范中丞见>> <<闲居即事·生计唯将三尺童>> <<不赴拾遗召>> <<蒙召拜拾遗书情>> 
<<久居京师感怀诗>> <<代书问费征君九华亭>> <<挂树藤·本为独立难>> <<枕流石·不为幽岸隐>> 
<<山出云·山静云初吐>> 

费冠卿的诗词全集

山出云·山静云初吐
费冠卿
山静云初吐，霏微触石新。无心离碧岫，有叶占青春。
散类如虹气，轻同不让尘。凌空还似翼，映润欲成鳞。
异起临汾鼎，疑随出峡神。为霖终济旱，非独降贤人。...
临汾
挂树藤·本为独立难
费冠卿
本为独立难，寄彼高树枝。蔓衍数条远，溟蒙千朵垂。
向日助成阴，当风借持危。谁言柔可屈，坐见蟠蛟螭。
向日
秋日与冷然上人寺庄观稼
费冠卿
世人从扰扰，独自爱身闲。美景当新霁，随僧过远山。
村桥出秋稼，空翠落澄湾。唯有中林犬，犹应望我还。
自爱
久居京师感怀诗
费冠卿
茕独不为苦，求名始辛酸。上国无交亲，请谒多少难。
九月风到面，羞汗成冰片。求名俟公道，名与公道远。
力尽得一名，他喜我且轻。家书十年绝，归去知谁荣。
马嘶渭桥柳，特地起秋声。...
公道
代书问费征君九华亭
费冠卿
见说九华峰上寺，日宫犹在下方开。
其中幽境客难到，请为诗中图画来。
图画
山出云·片云初出岫
费冠卿
片云初出岫，孤迥色难亲。盖小辞山近，根轻触石新。
飘飖经绿野，明丽照晴春。拂树疑舒叶，临流似结鳞。
从龙方有感，捧日岂无因。看取为霖去，恩沾雨露均。...
雨露
题中峰·中峰高拄泬寥天
费冠卿
中峰高拄泬寥天，上有茅庵与石泉。
晴景猎人曾望见，青蓝色里一僧禅。
石泉
闲居即事·生计唯将三尺童
费冠卿
生计唯将三尺童，学他贤者隐墙东。照眠夜后多因月，
扫地春来只借风。几处红旗驱战士，一园青草伴衰翁。
子房仙去孔明死，更有何人解指踪。...
青草
蒙召拜拾遗书情
费冠卿
拾遗帝侧知难得，官紧才微恐不胜。
好是中朝绝亲友，九华山下诏来征。
三千里外一微臣，二十年来任运身。
今日忽蒙天子召，自惭惊动国中人。...
惊动
枕流石·不为幽岸隐
费冠卿
不为幽岸隐，古色涵空出。愿以清泚流，鉴此坚贞质。
傍临玉光润，时泻苔花密。往往惊游鳞，尚疑垂钓日。
往往
酬范中丞见
费冠卿
花宫柳陌正从行，紫袂金鞍问姓名。战国方须礼干木，
康时何必重侯嬴。捧将束帛山童喜，传示银钩邑客惊。
直为云泥相去远，一言知己杀身轻。...
知己
不赴拾遗召
费冠卿
君亲同是先王道，何如骨肉一处老。
也知臣子合佐时，自古荣华谁可保。
臣子
献主文·二十年前此夜中
费冠卿
二十年前此夜中，一般灯烛一般风。
不知岁月能多少，犹着麻衣待至公。

费冠卿的诗词名句全集
