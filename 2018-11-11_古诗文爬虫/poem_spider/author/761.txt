诗人:溥心畲
作品数目：49篇
朝代：现代
诗人简介：溥心畲（1896年9月2日-1963）原名爱新觉罗-溥儒，初字仲衡，改字心畲，自号羲皇上人﹑西山逸士。北京人，满族，为清恭亲王奕訢之孙。曾留学德国，笃嗜诗文、书画，皆有成就。画工山水...
<<塞下曲·戍楼烟断草萋>> <<渡桑乾河>> <<江夜·雨过春潮急>> <<登燕子矶>> 
<<八月感怀>> <<秋日感怀·辽廓边山没远鸿>> <<寄腴深游岳麓>> <<过赵山木故居>> 
<<题寺门松>> 

溥心畲的诗词全集

塞下曲·戍楼烟断草萋
溥心畲
戍楼烟断草萋萋，万里寒冰裂马蹄。
闻道汉家开战垒，边沙如雪玉关西。
开战
渡桑乾河
溥心畲
古戍秋风白草鸣，胡笳吹月落边声。
桑乾回望天如水，万里寒沙匹马行。
秋风
八月感怀
溥心畲
已近清秋节，兵烟处处同。
山河千里月，天地一悲风。
兄弟干戈里，边关涕泪中。
京华不可见，北望意无穷。
干戈
秋日感怀·辽廓边山没远鸿
溥心畲
辽廓边山没远鸿，登楼惨淡望长空。
寒生橘柚千家雨，气变云沙一夜风。
北斗横斜秋不尽，东溟　渡怨无穷。
灵均作赋悲君国，岂独乡心入梦中。...
东溟
题寺门松
溥心畲
青青松树寺门前，晚带斜阳晓带烟。
昔日山僧曾挂锡，如今黛色已参天。
参天
浣溪纱·荒亭落叶雨连宵
溥心畲
荒亭落叶雨连宵，何处相寻旧板桥，不堪秋尽水迢迢。
楼外夕阳平野渡，寺门衰草记前朝，故宫残柳日萧萧。
平野
点绛唇·极乐寺
溥心畲
乱木孤城，可怜一片消魂土。江山无主，佳节愁风雨。
烟水池台，风景还如故。荒村客路，不见斜阳渡。
风景
江夜·雨过春潮急
溥心畲
雨过春潮急，柴扉掩浪痕。
无鱼星在罶，送酒月临门。
乱水鸣云际，寒梅枕石根。
几家闻野织，寥落不成村。
寥落
寄腴深游岳麓
溥心畲
湘水萧萧木叶疏，麓山风雨似匡庐。
何时更乘浮云去，回雁峰前数寄书。
乱后长沙问旧栖，尺书遥寄隔云霓。
骖鸾横笛从君去，直过潇湘北渚西。...
长沙
悼陈含光明经
溥心畲

角巾罗带葛天民，避地来居东海滨。
一卷残书消永昼，数竿修竹伴孤贫。
梦回白下台城柳，魂返江南故国春。
纵使能闻广陵曲，二分明月照何人！
...
江南
减字木兰花·送弟出关
溥心畲
落花随水，费尽东风吹不起。送罢王孙，又是平芜绿到门。
踌躇无语，仗剑孤行辽海去。变作残秋，冷雁边云满客愁。
踌躇
诉衷情·寄苍虬侍郎
溥心畲
鸥波亭外小池塘，寒食好风光。望中连天碧草，云路雁声长。
桃欲绽，柳才黄，莫相忘。新诗远寄，十二楼中，一片斜阳。...
新诗
巫山一片云·昆明湖秋荷
溥心畲
水殿云光净，萧条太液风。镜中愁绝采芙蓉，冷落怨秋红。
翠盖摇明月，余香散碧空。宫娥无复卷帘栊，玉露滴梧桐。
碧空
鹧鸪天·癸酉九日登高和周士韵
溥心畲
一雁惊秋破晚空。登临遥望暮云中。苑边衰草飘零碧，宫里残花坠地红。
山远近，水西东。铜盘滴泪恨无穷。当年入破家山曲，散作长门断续风。...
无穷
玉楼春·西山卧佛寺行宫
溥心畲
霓旌凤辇长河路，转眼浮云迷故处。离宫玉殿碧天秋，旧苑碑亭黄叶雨。
湖光树色多清苦，照尽垂阳千万缕。当年阿监已无人，只有春山朝复暮。...
浮云
鹧鸪天·春恨
溥心畲
瘴雨和烟柳不青，暮笳都作断肠声。才知往事真成梦，又著新愁梦不成。
山万叠，水千程，王孙芳草碧无情。杨花片片随风去，飞遍长亭更短亭。...
无情
临江仙·春游
溥心畲
沧海之东疆场，中原以外山河。年年春色等闲过。杜鹃繁似锦，无奈客愁何！
啼鸟半窗花影，彩云别院笙歌。青天明月此宵多。家乡千万里，归梦绕烟萝。...
青天
蝶恋花·望海
溥心畲
苍海茫茫天际远，北去中原，万里云遮断。云外片帆山一线，殊方莫望衡阳雁。
管弦天上春无限，板荡神州，龙去蓬莱浅。杨柳千条愁不绾，乾坤依旧冰轮满。...
神州
唐多令·杨柳绕芳洲
溥心畲
杨柳绕芳洲，寒沙带月流，到江南楚尾吴头。多少楼台明镜里，浑不似，汉宫秋。
懒上木兰舟，烟花异旧游。对湖山处处堪愁。满目新亭无限恨，东去水，几时休？...
处处
八声甘州·秋日怀苍虬侍郎
溥心畲
望幽燕暮色对残秋，千峰送斜阳。正萧萧木叶，沉沉边塞，滚滚长江。已是登临恨晚，谁共赋沧浪。衰草连天碧，故垒空黄。
尚有梁园修竹，胜青山愁绪，云路悲凉。似猿啼三峡，烟棹下瞿塘。更何...
愁绪
登燕子矶
溥心畲
乱后悲行役，空寻孙楚楼。
萧萧木叶下，浩浩大江流。
地向荆襄尽，山连吴越秋。
伊人在天末，瞻望满离忧。
瞻望
过赵山木故居
溥心畲
不见高人旧草堂，断桥斜柳亦堪伤。
西山墓树秋风起，乱后无人吊夕阳。
秋风
减字木兰花·一溪春水
溥心畲
一溪春水，著雨杨花飞不起。寂寞黄昏，年年芳草忆王孙。
碧云吹断，几处朱楼莺语乱。不似残秋，衰草斜阳易惹愁。
斜阳
减字木兰花·春怀
溥心畲
空庭日晚，谢尽桃花春不管。怕见垂杨，暮雨朝云总断肠。
夕阳无语，远近青山青几许？莫问归期，寒食东风杜宇啼。
远近
点绛唇·暹罗客舍
溥心畲
海外蛮邦，天涯孤客浑难渡。千里云树，家国知何处？
烟水茫茫，不见来时路。人非故，新愁无数，谁得朱颜驻。
茫茫
清平乐·青门渡
溥心畲
青门津渡，雁断衡阳路。水面秋声云破处，不见故乡烟树。
风风雨雨年华，茫茫浩浩平沙。万里江山家国，不堪回首天涯。...
茫茫
清平乐·忆湖山
溥心畲
湖山如绣，胜地难回首。一缕秋情应记否？裂帛西风垂柳。
今宵如此楼台，只教旅客伤怀。惆怅玉人何处。旧时明月重来。...
旅客
荆州亭·秋日登土城
溥心畲
不尽燕山万里。惨淡边秋无际。何处吊残军？一片荒城废水。
此是当年幽蓟，白草萧萧，故垒古戍。几人还？牧马黄埃空起。...
萧萧
秋波媚·乙丑春日
溥心畲
雕梁燕语怨东风。小径坠残红。万点飞花，半帘香雨，飘去无踪。
牵愁杨叶浑难定，春恨竟谁同？黄莺啼断，海棠如梦，回首成空。...
回首
清平乐·忆故园
溥心畲
当年玉殿，锦绣芙蓉苑。天半笙箫犹未断，卷地东风吹散。
疏红又点梅梢，客中愁绪无聊。怅望青天碧海，朝来暮去春潮。...
愁绪
西江月·春日
溥心畲
绿萼梅边明月，碧纱窗外青山。澄波无影复无烟，不见天涯归雁。
画意诗怀几许，离情别绪千般。春光花柳片时闲，愁满落红庭院。...
春光
梅弄影·日月潭
溥心畲
远波如镜，荡碎流霞影，满院风花不定。乱舞芭蕉，避烟秋色冷。
鸟啼山晚，水落平沙净。列岫斜阳相映。飘渺潭云，长流园峤顶。...
水落
玉楼春·晚眺
溥心畲
黄沙连海边关色，夕照横空云路隔。莺花一散不成春，草满天涯迷旧陌。
苍茫愁望秦城北，携恨登临怀故国。玉门羌笛锁春风，处处青山行不得。...
登临
醉花阴·秋夜怀浙中刘腴深遗民
溥心畲
片月横窗明似水，薜荔风还起。湘浦叶初飞，南国相思，清怨凭谁寄？
今宵玉露寒如此，破碎山河里。秋来不见一封书，风雨鸡鸣，珍重怀君子。...
山河
虞美人·送章一山左丞南归
溥心畲
城南旧是芙蓉苑。芦折惊秋雁。送君归去赠君诗，恰似离亭风笛叶飞时。
斜阳芳草迟行迹，留得伤心碧。故园从此见花残，莫向暮云天外倚栏杆。...
故园
浪淘沙·往事散如烟
溥心畲
往事散如烟，锦瑟华年，三更风叶五更蝉。多少新愁无处寄，瘴雨蛮天。
高挂水晶帘，别恨频添，烛摇窗影不成圆。枕上片时归梦里，故国幽燕。...
水晶
浪淘沙·秋怀
溥心畲
霜满碧江头，无限消秋，片时难遣几多愁。苦忆圣湖明月色，水殿龙舟。
容易弃金瓯，板荡神州，不堪重上酒家楼。破碎山河观不尽，浩浩东流。...
神州
望江南·山中暮春
溥心畲
云影澹，空翠落松坛。紫燕不来春欲老，断烟零雨杏花寒，春怨正漫漫。
杏花
望江南·山居
溥心畲
清磬远，萧寺在云端。翠竹含烟侵佛座，碧松飞雪落松坛，流水石幢寒。
斜日落，十里晚枫林。秋色夜生千嶂雨，露华寒点万家砧，凉意润丝琴。...
秋色
临江仙·芍药
溥心畲
飞尽落花池上雨，斜阳翦破新晴。碧波摇影不成明。倚阑多少恨？商略系离情。
千转绕花无一语，玉阶仿佛寒生。溪烟淡淡柳青青。六畦春不管，流怨满芜城。...
仿佛
北新水令·题画
溥心畲
西风疏柳带秋蝉，画桥边。绮霞红乱夕阳寒，照水衰草暮连天。何处里，笛声怨？
连天
唐多令·玉泉山下泛舟
溥心畲
杨柳绕芳洲，寒沙带月流，到江南楚尾吴头。多少楼台明镜里，浑不似，汉宫秋。
懒上木兰舟，烟花异旧游。对湖山处处堪愁。满目新亭无限恨，东去水，几时休？...
处处
踏莎美人·书怀
溥心畲
天海茫茫，冰轮夜涌，中原遮断山河影。会将收拾就乾坤，极目登台，雨雪近黄昏。
关塞千重，边城万里，晋阳龙跃风云起。澄清玉宇整金瓯。杨柳春烟，重上酒家楼。...
风云
踏莎美人·乙未中秋海上
溥心畲
玉宇澄空，冰轮秋永，茫茫依旧山河影。山河弹指散如烟，一片青天，避海镜中悬。
银汉无声，蟾光如故，朱楼歌舞知何处？西风吹尽可怜宵，只有征人，归梦逐寒潮。...
山河
江城子·有忆
溥心畲
秋空飞雁隔层霄，海天高，路迢迢。我欲凌虚，随月渡星桥。恐话因缘缘已尽，寻凤侣，听吹箫。
此时空恨碧云遥。意难消，梦魂劳。刻骨相思，惊破五更潮。怕见春光春又至，新柳色，小梅梢。...
春光
何满子·丁丑暮春送苍虬出关
溥心畲
客路残春暮景，长城画角余音。马首向东从此去，远山边水登临。送别新词清苦，低吟亦恐沾襟。
碛雁惊沙正起，关云欲雪常阴。楚客伤心头更白，春愁暗暗难禁。冷落故园松竹，归来何日相寻？...
伤心
南浦·题倚楼仕女
溥心畲
秋雨湿潇湘，向晚来，吹起满怀愁绪。转眼甚堪惊，年光尽、不见柳花飞絮。楼头悄立，幽情无恨谁能语。霜天欲暮。空惆怅佳期，几时还遇？
朱窗碎玉声寒，正人倚西楼，雁横南浦。烟柳渐萧疏，悲...
萧疏
望海潮·题灵光寺辽咸雍塔残砖
溥心畲
压塞寒山，凌空孤塔，兴亡阅尽年华。满月金容，庄严妙相，无端影减尘沙。鼙鼓乱纷纷，是何处，兵火交加。断土零烟，有谁凭吊梵王家！
荒城古戍鸣笳。见萧萧衰柳，落落飞鸦。检点残云，低回片瓦，...
低回
庆春泽·暮春西郊
溥心畲
荒井桃花，平桥苑水，碧天寥阔春深。残月横斜，清光犹在疏林。呢喃燕语随波去，听宫门法曲仙音。恨难禁，倚遍残红，吟遍江浔。
潜行况是宫前路，怅池台春去，歌管声沈。劫后精蓝，是谁肯犹布...

溥心畲的诗词名句全集
