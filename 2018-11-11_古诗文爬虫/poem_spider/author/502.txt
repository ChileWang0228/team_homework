诗人:张窈窕
作品数目：23篇
朝代：唐代
诗人简介：张窈窕，生卒年不详，唐代女诗人，早年身经离乱，漂泊他乡，一度沦落风尘，后寓居于蜀（今四川省），典衣度日。工诗，其作意境清苦，语言清丽，为时人雅相推重，多闺思闺怨，情感沉挚。...
<<献陈陶处士>> <<突厥三台>> <<锁莲灯·灯锁莲花花照罍>> <<赠裴思谦>> 
<<上成都在事>> <<临终召客>> <<云鬟·扰扰香云湿未干>> <<寄故人·淡淡春风花落时>> 
<<春思·门前梅柳烂春辉>> 

张窈窕的诗词全集

突厥三台
张窈窕
雁门山上雁初飞，马邑阑中马正肥。
日旰山西逢驿使，殷勤南北送征衣。
山西
云鬟·扰扰香云湿未干
张窈窕

扰扰香云湿未干，鸦领蝉翼腻光寒。
侧边斜插黄金凤，妆罢夫君带笑看。

黄金
檀口·衔杯微动樱桃颗
张窈窕
衔杯微动樱桃颗，咳唾轻飘茉莉香。
曾见白家樊素口，瓠犀颗颗缀榴芳。
樱桃
献陈陶处士
张窈窕
莲花为号玉为腮，珍重尚书遣妾来。
处士不生巫峡梦，虚劳神女下阳台。
劳神
锁莲灯·灯锁莲花花照罍
张窈窕
灯锁莲花花照罍，翠钿同醉楚台巍。
残灰剔罢携纤手，也胜金莲送辙回。
纤手
赠裴思谦
张窈窕
银釭斜背解明珰，小语偷声贺玉郎。
从此不知兰麝贵，夜来新惹桂枝香。
上成都在事
张窈窕
昨日卖衣裳，今日卖衣裳。衣裳浑卖尽，羞见嫁时箱。
有卖愁仍缓，无时心转伤。故园有虏隔，何处事蚕桑。
衣裳
临终召客
张窈窕
气余三五喘，花剩两三枝。
话别一尊酒，相邀无后期。
话别
寄故人·淡淡春风花落时
张窈窕
淡淡春风花落时，不堪愁望更相思。
无金可买长门赋，有恨空吟团扇诗。
团扇
春思·门前梅柳烂春辉
张窈窕
门前梅柳烂春辉，闭妾深闺绣舞衣。
双燕不知肠欲断，衔泥故故傍人飞。
深闺
春思·井上梧桐是妾移
张窈窕
井上梧桐是妾移，夜来花发最高枝。
若教不向深闺种，春过门前争得知。
深闺
赠所思·与君咫尺长离别
张窈窕
与君咫尺长离别，遣妾容华为谁说。
夕望层城眼欲穿，晓临明镜肠堪绝。
明镜
迷香洞·洞口飞琼佩羽霓
张窈窕
洞口飞琼佩羽霓，香风飘拂使人迷。
自从邂逅芙蓉帐，不数桃花流水溪。
芙蓉
神鸡枕·枕绘鸳鸯久与栖
张窈窕
枕绘鸳鸯久与栖，新裁雾縠斗神鸡。
与郎酣梦浑忘晓，鸡亦留连不肯啼。
鸳鸯
鲛红被·肱被当年仅御寒
张窈窕
肱被当年仅御寒，青楼惯染血猩纨。
牙床舒卷鹓鸾共，正值窗棂月一团。
舒卷
传香枕·韩寿香从何处传
张窈窕
韩寿香从何处传，枕边芳馥恋婵娟。
休疑粉黛加铤刃，玉女旃檀侍佛前。
粉黛
八分羊·党家风味足肥羊
张窈窕
党家风味足肥羊，绮阁留人漫较量。
万羊亦是男儿事，莫学狂夫取次尝。
男儿
闭门羹·一豆聊供游冶郎
张窈窕
一豆聊供游冶郎，去时忙唤锁仓琅。
入门独慕相如侣，欲拨瑶琴弹凤凰。
入门
柳眉·弯弯柳叶愁边戏
张窈窕
弯弯柳叶愁边戏，湛湛菱花照处频。
妩媚不烦螺子黛，春山画出自精神。
精神
纤指·纤纤软玉削春葱
张窈窕
纤纤软玉削春葱，长在香罗翠袖中。
昨日琵琶弦索上，分明满甲染猩红。
琵琶
酥乳·粉香汗湿瑶琴轸
张窈窕
粉香汗湿瑶琴轸，春逗酥融绵雨膏。
浴罢檀郎扪弄处，灵华凉沁紫葡萄。
葡萄
叙怀·为失三从泣泪频
张窈窕
为失三从泣泪频，此身何用处人伦。
虽然日逐笙歌乐，长羡荆钗与布裙。
笙歌
送人·惆怅人间万事违
张窈窕
惆怅人间万事违，两人同去一人归。
生憎平望亭前水，忍照鸳鸯相背飞。

张窈窕的诗词名句全集
