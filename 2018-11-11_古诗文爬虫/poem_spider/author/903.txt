诗人:黎民表
作品数目：39篇
朝代：明代
诗人简介：黎民表（公元1515-1581年）字惟敬、号瑶石、罗浮山樵、瑶石山人，广东从化韶峒人。嘉靖十三年（1534）中举人，累官河南布政参议。万历七年（1579）致仕。好读书，善诗词，喜作画，居广...
<<遇张元春>> <<奉命至西山坟园>> <<游西山玉泉池>> <<登鸡鸣寺>> 
<<泛石门溪>> <<出塞曲送陈公聘使边>> <<苏子川宅观芍药>> <<飞花曲·长安戚里竞春阳>> 
<<肖甫送至天雄故城因观宋大观五礼碑同赋>> 

黎民表的诗词全集

登鸡鸣寺
黎民表
宝地空香散，金绳觉路赊。
楼高碍白石，轩密秘青霞。
绿泫台城草，红悲辱井花。
江山今几劫，非独有恒沙。
非独
泛石门溪
黎民表
往来皆任兴，屡进石门溪。
雨气笼山浅，江云过鸟低。
稻田多汲竹，松火更蒸藜。
虽共渔翁宿，桃花路却迷。
桃花
题黄山谷书黄龙禅师开堂疏
黎民表
钟陵行草称第一，早岁已入兰亭室。
转运应知腕有神，掣颤尤工老来笔。
学诗唯许杜少陵，翰墨黄州乃其匹。
宋人岂解识真龙，天厩骅骝纵奔逸。
籍名党锢疾如仇，白首黔阳作系囚。
平生...
野火
弹子矶·兹岭何绵亘
黎民表
兹岭何绵亘，孤根下杳冥。
云光荡鸟背，水气杂龙腥。
蜀道攒为阁，庐山叠作屏。
定知人静后，风雨泣精灵。
庐山
宫词·未央前殿敞秋风
黎民表
未央前殿敞秋风，芝火煌煌彻夜红。
知是骖鸾朝太乙，旌幢斜出五云中。
秋风
寄题潘少承西樵山房
黎民表
新营丹室铁泉山，千树梅花不共攀。
夜夜京华成短梦，白云红叶屋三间。
红叶
遇张元春
黎民表
狭斜日暮红尘里，扬鞭识是张公子。
春风大道控骅骝，明月西园醉桃李。
琅玕玉树媚容姿，步上黄金未足奇。
诸生解作东山咏，才子邀吟辋口诗。
长裾懒作侯门客，挂帆归访专诸宅。
淋漓...
东山
游西山玉泉池
黎民表
圆渟知异脉，方折纪灵踪。
濯月金规满，含风石镜融。
平湖隐作浪，曲涧泻为淙。
一入昆明去，千秋照绮栊。
昆明
苏子川宅观芍药
黎民表
为掩群芳色，开花独后时。
青扶承露蕊，红妥出阑枝。
绰约东怜子，风流郑国诗。
合欢还有恨，名字是将离。
风流
飞花曲·长安戚里竞春阳
黎民表
长安戚里竞春阳，桃李花开夹道傍。
遥裔鹤烟笼上苑，丰茸鸡树迩明光。
濯锦含霞非一色，刻翠施红映朝日。
同心并蒂引鸳雏，接叶交枝栖凤翼。
西第东邻望不迷，溶溶宛宛复凄凄。
歌残...
转蓬
肖甫送至天雄故城因观宋大观五礼碑同赋
黎民表
风吹古城势欲倒，征车北指燕山道。
道傍穹碑十丈余，雨剥霜风卧青草。
我行拂拭开尘沙，良工独苦咸咨嗟。
婉丽似出虞秘监，廓落正类颜琅琊。
金薤离披立蛟鹄，赤手欲掣生龙蛇。
谁其...
承平
和顾汝和玉河见白燕
黎民表
杏花桃叶尽芳菲，曲水春风半掩扉。
玉羽乍窥池上影，霓裳如舞月中衣。
画梁多是无心绕，金屋谁同作伴飞。
回首凤笙云路杳，雕笼争道不如归。...
无心
豫章江行
黎民表
山磴崎岖猿夜号，溪流如沸石如刀。
刺桐花下思归客，待得天明有二毛。
天明
寒雅图·寒山寂历野苍苍
黎民表
寒山寂历野苍苍，绕树惊飞不断行。
画角一声天欲曙，金河翻落满城霜。
满城
奉命至西山坟园
黎民表
宿草经春长，新阡近郭多。
彩销团扇粉，香尽舞衣罗。
陌上花如绮，云间月似蛾。
繁华今不见，遗恨雍门歌。
繁华
出塞曲送陈公聘使边
黎民表
骋望白狼间，追兵大漠闲。
黄河通月窟，青海入天山。
剖竹行秦垒，封泥守汉关。
豫知麟阁上，日待策勋还。
封泥
粤台山怀古
黎民表
铜狄栖荒棘，珠衣没古蒿。
山回秦垒在，云出汉陵高。
大泽龙犹卧，春深鸟目号。
雄图将逝水，谁与较萧曹。
雄图
粤台山怀古·泠露沾瑶磶
黎民表
泠露沾瑶磶，凄风断翠华。
中原曾掎鹿，芳树自鸣鸦。
涧古藏尧韭，岩幽偃舜花。
隆坻聊永叹，林薄振清笳。
中原
长门怨·永巷疏恩幸
黎民表
永巷疏恩幸，长门绝履綦。
由来妾薄命，讵是妒娥眉。
夜雨销兰气，秋风落桂枝。
凝思君不见，含态入罗帷。
秋风
铁泉庵·铁壁临千仞
黎民表
铁壁临千仞，乘危更一探。
瀑前安茗灶，松杪出花龛。
鹤忆窥残帙，猿经伴夜谈。
谁能开丈室，招隐向南山。
春夜同童子鸣集潘少承馆
黎民表
向夕衡门掩，吴中客子来。
长河翻月上，断柳逐风回。
小饮怜春尽，繁花爱晚开。
汉关吾欲去，刻烛更徘徊。
徘徊
夜集苏子川鸿胪宅命家僮作妓舞戏赠
黎民表
曲房翻袖短，长带缀衣偏。
流盼光生电，回身急应弦。
雪飞从掌上，月堕在琴边。
萧飒清霜夜，求凰意悄然。
萧飒
盛仲交自金陵至集于乔舍人小园
黎民表
坐荫凉云好，轻衣未觉寒。
月临花树午，春逼鸟声残。
满酌秦淮酒，新弹贡禹冠。
柳条时拂拭，浑作故人看。
柳条
冬夜同张元易过顾叔潜得红字
黎民表
枥马苦嘶风，徘徊恋竹丛。
寒声御沟水，月色建章宫。
小袖禁花艳，衰颜借酒红。
他年文字饮，能复忆城东。
文字
留都·铜爵标霞外
黎民表
铜爵标霞外，金茎擢汉间。
祥基开白水，御苑跨黄山。
殿古疏钟彻，花深委珮间。
苍苍后湖月，应载凤斿还。
苍苍
留都·幽蓟称岩甸
黎民表
幽蓟称岩甸，重襟亦在斯。
尚纡南顾策，数费北门师。
霜瘁青苗尽，秋深赤羽驰。
谁能如贾谊，流涕向明时。
青苗
祇事昭陵述感
黎民表
日角常瞻御榻前，岂知人世有桑田。
金媵顾命留三相，玉辇升中已一年。
封似灞陵终用俭，衣留轩冢合成仙。
微臣握管恩偏重，痛彻龙髯上九天。...
偏重
阻风李阳河驿
黎民表
满目川原百战余，旅情芳草共萧疏。
苍山古堠逢秋骑，野水残灯见夜渔。
地近潇湘多暮雨，雁来湓浦少乡书。
故人忆我停云外，惆怅烟波少定居。...
惆怅
燕京书事
黎民表
朱楼迢递接平沙，叹息深闺有丽华。
青鸟几时随阿母，彩鸾今夜属良家。
桃栽碧海多成实，桂贮长门自落花。
寄语采桑南陌女，莫将颜色向人夸。...
颜色
祈穀斋居
黎民表
铃索无声树色寒，集灵台上拜千官。
旌旗夜绕长杨陌，灯火春嗣泰乙坛。
暖入芳郊阳气浅，月临青阁曙光残。
扬雄白首《玄经》在，谁捧云中玉露盘？...
曙光
十月书事
黎民表
汉家本自惜天骄，饮马年来到渭桥。
五夜妖氛缠大角，七陵王气上丹霄。
军中选士皆穿札，幕府谋臣尽赐貂。
扈阁儒生惭献赋，燕然终拟勒岧峣。...
幕府
嬉春曲·芳草春阴满钓矶
黎民表
芳草春阴满钓矶，寒城斜日闪朱旗。
熏人欲醉怜花气，送客无情是柳丝。
画楫回随兰浦入，金樽还傍竹阴移。
江湖十载浑疏放，空愧青楼半额眉。...
江湖
秋怀·玉泉迢递入昆池
黎民表
玉泉迢递入昆池，百尺阑干俯碧漪。
锦缆双维龙凤舸，雕楹深锁柏松枝。
侍臣鸣珮丹枫远，宫女临霞彩袖垂。
曾预都人夸盛事，周南今日叹衰迟。...
宫女
戴金吾伯常招饮郑园
黎民表
禁城秋色净无烟，碧水澄波带远天。
十里楼台通泰畤，五陵花木有平泉。
风摇柳浪低纨扇，日暮菱歌起钓船。
冰簟疏帘销暑地，流尘知不到樽前。...
纨扇
宫词·金屋无人奉属车
黎民表
金屋无人奉属车，君王初诵上清书。
日长不用教歌舞，自绕琪坛学步虚。
歌舞
宫词·立残银漏未更衣
黎民表
立残银漏未更衣，闻道龙池驻翠棨。
卫士夜深传画烛，御街尘起六臣归。
更衣
元夜曲·束素施玄绀发光
黎民表
束素施玄绀发光，暗尘偏逐越罗香。
内庭不放金莲炬，只恐蛾眉妒艳妆。
元夜
元夜曲·萧史乘鸾下帝台
黎民表
萧史乘鸾下帝台，参差仙盖拂云来。
分明禁苑春先到，万朵芙容月下开。
禁苑
题画为李宫詹子蕃
黎民表
武帝清斋太乙宫，上林无处不春风。
遥知绛节随王母，青鸟飞来御苑中。

黎民表的诗词名句全集
