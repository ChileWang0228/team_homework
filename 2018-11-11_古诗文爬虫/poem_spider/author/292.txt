诗人:胡证
作品数目：9篇
朝代：唐代
诗人简介：[唐]（758-828）字启中，河中河东人。举进士第。宝历初历拜岭南节度使。工书，尤工八分及篆书，贞元十七年（八零一）山南东道节度使于颐撰魏侍中王粲石井阑记，及元和八年（八一三）...
<<山亭怀古>> <<和太原山亭怀古诗>> <<吴兴三绝>> <<湖州贡焙新茶>> 
<<和裴司空答张秘书赠马诗>> <<和张相公太原山亭怀古诗>> <<和张相公太原山亭怀古诗·高情乐闲放>> <<和张相公太原山亭怀古诗·激水泻飞瀑>> 
<<和张相公太原亭怀古诗·飞泉天台状>> 

胡证的诗词全集

山亭怀古
胡证
丛石依古城，悬泉洒清池。高低袤丈内，衡霍相蔽亏。
归田竟何因，为郡岂所宜。谁能辨人野，寄适聊在斯。
归田
和太原山亭怀古诗
胡证
中庭起崖谷，漱玉下涟漪。丹丘谁云远，寓象得心期。
岂不贵钟鼎，至怀在希夷。唯当蓬莱阁，灵凤复来仪。
蓬莱
吴兴三绝
胡证
苹洲须觉池沼俗，苎布直胜罗纨轻。清风楼下草初出，
明月峡中茶始生。吴兴三绝不可舍，劝子强为吴会行。
清风
湖州贡焙新茶
胡证
凤辇寻春半醉回，仙娥进水御帘开。
牡丹花笑金钿动，传奏吴兴紫笋来。
牡丹
和裴司空答张秘书赠马诗
胡证
阁下从容旧客卿，寄来骏马赏高情。任追烟景骑仍醉，
知有文章倚便成。步步自怜春日影，萧萧犹起朔风声。
须知上宰吹嘘意，送入天门上路行。...
萧萧
和张相公太原山亭怀古诗
胡证
公府政多暇，思与仁智全。为山想岩穴，引水听潺湲。
轩冕迹自逸，尘俗无由牵。苍生方瞩望，讵得赋归田。
无由
和张相公太原山亭怀古诗·高情乐闲放
胡证
高情乐闲放，寄迹山水中。朝霞铺座右，虚白贮清风。
潜窦激飞泉，石路跻且崇。步武有胜概，不与俗情同。
飞泉
和张相公太原山亭怀古诗·激水泻飞瀑
胡证
激水泻飞瀑，寄怀良在兹。如何谢安石，要结东山期。
入座兰蕙馥，当轩松桂滋。于焉悟幽道，境寂心自怡。
水泻
和张相公太原亭怀古诗·飞泉天台状
胡证
飞泉天台状，峭石蓬莱姿。潺湲与青翠，咫尺当幽奇。
居然尽精道，得以书妍词。岂无他山胜，懿此清轩墀。

胡证的诗词名句全集
