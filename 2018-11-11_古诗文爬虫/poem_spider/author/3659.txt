诗人:杜耒
作品数目：18篇
朝代：宋代
诗人简介：杜耒（？-1225），南宋诗人。字子野，号小山，南城（今属江西）人。尝官主簿，后入山阳帅幕，理宗宝庆三年死于军乱。其事迹见于《续资治通鉴》卷一六四。...
<<凌歊台·几年听客话凌歊>> <<秋晚·获稻已空霜未落>> <<苕溪·晚立苕溪溪上头>> <<苕溪·风掠篷窗雨鬓秋>> 
<<送胡季昭竄象郡>> <<寒夜·寒夜客来茶当酒>> <<送吴太博赴莆中>> <<游禅寂寺访隐居>> 
<<重宿紫芝>> 

杜耒的诗词全集

秋晚·获稻已空霜未落
杜耒
获稻已空霜未落，秋风虽老雁犹迟。
丹林黄叶斜阳外，绝胜春山暮雨时。
斜阳
寒夜·寒夜客来茶当酒
杜耒
寒夜客来茶当酒，竹炉汤沸火初红。
寻常一样窗前月，才有梅花便不同。
寻常
苕溪·晚立苕溪溪上头
杜耒
晚立苕溪溪上头，往来无数采菱舟。
采菱归去明朝卖，安识人闻乐与愁。
无数
苕溪·风掠篷窗雨鬓秋
杜耒
风掠篷窗雨鬓秋，生涯无岁不扁舟。
吟诗本欲相消遣，及到吟成字字愁。
扁舟
送胡季昭竄象郡
杜耒
庐陵一小郡，百岁两胡公。
论事虽小异，处心应略同。
有书莫焚稿，无恨岂伤弓。
病愧不远别，写诗霜月中。
月中
小山即事·当时尝爱酒
杜耒
当时尝爱酒，此夕更登楼。
月有十分好，人无一点愁。
云山开宿雾，灯火近清秋。
何事太孤绝，前身是楚囚。
灯火
凌歊台·几年听客话凌歊
杜耒

几年听客话凌歊，不似台边目力遥。
千古江山犹昨日，六宫歌舞自前朝。
苔碑有字多漫灭，野寺无僧转寂寥。
碧聚双蛾愁不敛，阑干落照重魂消。
...
寂寥
送吴太博赴莆中
杜耒
贵为五马只儒酸，都说先生大耐官。
去国十年虽已久，爱君一念不曾寒。
定知前辈如公少，好与今人作样看。
归日不须囊薏苡，以书堪录荔堪乾。...
前辈
游禅寂寺访隐居
杜耒
官闲仍暇日，乘兴共寻芳。
久雨山蹊润，新晴花气香。
春偏藏古寺，水渐满闲塘。
忽有隐居者，留人看海棠。
隐居
重宿紫芝
杜耒
书窗隔湖水，寒气倍冯陵。
集宿因重到，新诗得再承。
月明山入坐，满渴夜敲冰。
为尔二三友，令人去未能。
新诗
重游禅林寺
杜耒
不到禅林又几春，依然风景自清新。
竹窗松迳幽深处，只有黄花认着人。
幽深
朱令招作社献
杜耒
闲官得趁宰官行，农务村村早办耕。
燕子知时还记旧，社公合雨却成晴。
登坛饮福虽无称，割肉怀归似有情。
宿露尽披山历历，卖花人起欲天明。...
天明
子规·不论南北与东西
杜耒
不论南北与东西，但是春山有子规。
啼到日边啼未了，何尝劝得二人归。
南北
题陈宗之
杜耒
往年曾见赵天乐，数说君家书满床。
成卷好诗人借看，盈壶名酒母先尝。
对河却见桐阴合，隔壁应闻芸叶香。
老不爱文空手出，从今烦为蓄仙方。...
隔壁
题李少保家传
杜耒
将军忠愤世无双，忍见狂童作假王。
全蜀不移唐日月，四州重著汉衣裳。
节旄凛凛风霜在，兄弟班班史传香。
若使中营星未殒，生擒颉利到龙荒。...
兄弟
同紫芝宿双岭
杜耒
本作翠岩游，反成双岭留。
云深山易晚，雨过寺如秋。
野水连青竹，残僧半白头。
上方成共宿，剧语到元幽。
白头
游西山·几番江上凭栏久
杜耒
几番江上凭栏久，今在西山山里行。
天遣得随三客后，春来无此一朝晴。
方穿藤蔓寻源去，忽见烟霏趁步生。
幽鸟向人作清哢，似应知我有诗成。...
凭栏
小山即事
杜耒
一闲殊足乐，物物入吾诗。
雨过苔逾碧，风来竹屡欹。
日长思睡急，磨老出茶迟。
近得边头信，今当六月师。

杜耒的诗词名句全集
寒夜客来茶当酒，竹炉汤沸火初红。 杜耒。  <<寒夜·寒夜客来茶当酒>> 

寒夜·寒夜客来茶当酒。 寻常一样窗前月，才有梅花便不同。 杜耒。  <<寒夜·寒夜客来茶当酒>> 

