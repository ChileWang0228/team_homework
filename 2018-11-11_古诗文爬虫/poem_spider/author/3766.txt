诗人:姚宽
作品数目：33篇
朝代：宋代
诗人简介：姚宽，字令威，号西溪。会稽嵊县人，宋宣和3年随父迁居诸暨，其子姚侃、姚仅为诸暨市浬浦镇陶姚村姚氏迁入祖。宋代杰出的史学家、科学家，著名词人。姚宽聪慧异常，博闻强记，...
<<春晴·风雨惜春残>> <<莲盘庄纳凉>> <<刘生·刘生古豪侠>> <<陇头·下陇流水咽>> 
<<少年行·少年白鼻騧>> <<生查子·情景>> <<菩萨蛮·斜阳山下明金碧>> <<春暮送碧云闍棃归灵岩>> 
<<钓鱼·自小弄丝来>> 

姚宽的诗词全集

春暮送碧云闍棃归灵岩
姚宽
归意太匆匆，逢春去住中。
澹香花湿雨，薄影絮行风。
觅句愁何许，谈玄兴未穷。
应缘知有处，只莫恨飘蓬。
香花
江南新体·江南无春秋
姚宽
江南无春秋，花草红复绿。
燕燕撇波飞，雁雁依云宿。
游子去不归，凄凉采菱曲。
游子
春晴·风雨惜春残
姚宽
风雨惜春残，新晴为启关。
白云归去尽，还我旧青山。
风雨
生查子·情景
姚宽
郎如陌上尘，妾似堤边絮。相见两悠扬，踪迹无寻处。
酒面扑春风，泪眼零秋雨。过了离别时，还解相思否。
泪眼
古博岭·北风猎猎驾寒云
姚宽
北风猎猎驾寒云，低压平川路欲昏。
人马忽惊俱辟易，一声乳虎下前村。
辟易
苧萝山·娉婷初出苧萝春
姚宽
娉婷初出苧萝春，一笑当年国自倾。
丝网珠玑迷去路，鸱夷风月倍多情。
去路
莲盘庄纳凉
姚宽
密竹荫回塘，阴阴小院凉。
低回忘扇拂，独自懒衣裳。
弱蔓扶新绿，红蕖并晚香。
华胥愁不到，只在水云乡。
低回
刘生·刘生古豪侠
姚宽
刘生古豪侠，意气无与俱。
隐若一敌国，不顾千金躯。
击剑探赤丸，投琼叱枭卢。
醉使新丰酒，笑拥西京姝。
新丰
陇头·下陇流水咽
姚宽
下陇流水咽，上陇征人别。
秦树暗秋云，燕鸿隔春雪。
闪倏见胡骑，翩翩传汉节。
戍客起愁心，心与飞蓬折。
翩翩
少年行·少年白鼻騧
姚宽
少年白鼻騧，玉勒锦连韉。
径就胡姬饮，熟醉当垆眠。
剥丝入蚕茧，郎意在缠绵。
蚕茧
菩萨蛮·斜阳山下明金碧
姚宽
斜阳山下明金碧。画楼返照融春色。睡起揭帘旌。玉人蝉鬓轻。
无言空伫立。花落东风急。燕子引愁来。眉心那得开。
伫立
钓鱼·自小弄丝来
姚宽
自小弄丝来，惊多去复回。
沙头晚风起，波上夕阳开。
夕阳
江南新体
姚宽
悠悠复悠悠，日夜潇洒流。
潇洒春草生，行人向南愁。
缓歌竹枝娘，窈窕苹花洲。
潇洒
菩萨蛮·梦中不记江南路
姚宽
梦中不记江南路。玉钗翠鬓惊春去。
午醉晚来醒。暝烟花上轻。 
红绡空浥泪。锦字凭谁寄。
衫薄暖香销。相思云水遥。...
江南
踏莎行·苹页烟深
姚宽
蘋叶烟深，荷花露湿。碧芦红蓼秋风急。采菱渡口日将沉，飞鸿楼上人空立。 
彩凤难双，红绡暗泣。回纹未剪吴刀沥。梦云归处不留踪，厌厌一夜凉蟾入。...
秋风
搏鸡行·大鸡角角号秋田
姚宽
大鸡角角号秋田，小鸡啾啾随后先。
喧鸣得意吸遗黍，四顾无人惊复聚。
青天闪倏片影落，饥鸢搏取填空嗉。
纷纷散乱入荆棘，老父应门叫无力。
鸢飞突去何遒疾，大鸡还呼小鸡出。...
荆棘
绝句·一雨一风花欲零
姚宽
一雨一风花欲零，在官在私蛙乱鸣。
留春秋系金鸦脚，日日日斜楼上情。
春秋
绝句·花信今吹第几风
姚宽
花信今吹第几风，香苞未拆牡丹丛。
雨声细入窗前树，夜夜夜寒春梦中。
春梦
绝句·京洛逢春思昔时
姚宽
京洛逢春思昔时，翩翩游骑醉中归。
平川花柳浓如锦，树树树头蜂蝶飞。
平川
绝句·愁将老眼到花梢
姚宽
愁将老眼到花梢，独自伤春叹绝交。
王谢风流今不见，家家家屋燕成巢。
风流
行鸿佑路偶作
姚宽
寻幽无十里，阔处见风涛。
绿树雨中密，澹山云外高。
心情亲醉境，愁色上颠毛。
早赋归来引，悠悠误尔曹。
心情
夜坐怀归简报恩振老
姚宽
冷烛翠光残，疏梅雪影寒。
客心春雁急，诗思暮江宽。
仿佛连环梦，凄凉锦瑟弹。
明朝山下寺，窗竹问平安。
凄凉
昭君曲·汉宫深锁千蛾眉
姚宽
汉宫深锁千蛾眉，妒宠争妍君不知。
昭君自恃色殊众，画师忍为黄金欺。
当时望幸君不顾，泪湿花枝怨无主。
一朝按图聘绝域，慷慨尊前为君去。
萧萧车骑如流水，惨澹风沙千万里。
昔年...
琵琶
真戒僧首房昼寝
姚宽
薄薄帘栊日，阴阴殿阁风。
无人惊午梦，双蝶下花丛。
苧萝山·遥山尚拥云鬟翠
姚宽
遥山尚拥云鬟翠，流水空闻玉佩声。
千古人传浣纱地，王轩何事得逢迎。
逢迎
宿多福寺
姚宽
萧寺虚庭夜气嘉，微风入树碧交加。
露荷滴沥珠无翳，月桂扶疏璧有瑕。
欲采苹花归已晚，拟寻竹叶梦还赊。
愁来剩有凄凉意，织女银河又复斜。...
银河
宿诸暨大雄寺
姚宽
解榻无凝尘，云房惬幽素。
清寒薄衾枕，微凉散庭户。
梦破流水声，钩帘卷山雾。
时与静者俱，为拟汤休句。
流水
天台夜雨
姚宽
瘴海远黏天，山城入暝烟。
春潮生蛤晕，夜雨长蜗涎。
灯几花时落，风帘客未眠。
平生怀此地，今夕意茫然。
平生
望行人·戍客久不归
姚宽
戍客久不归，生死关山道。
出寒入塞云，长亭短亭草。
梦断玉阶人，愁深花欲老。
庭树起秋风，寄衣当及早。
秋风
西湖醉归作
姚宽
涌金门外看春色，水流不尽花枝碧。
一番洗雨一番风，堕蕊零红收不得。
蜜房羽客寻芳歇，蝶翅粉尽金翠灭。
云昏草暖天亦迷，日暮杨花散成雪。
倾城一醉争狂荡，踏歌相携大堤上。
湘妃...
踏歌
西溪早行
姚宽
清晨出故溪，邻曲未闻难。
草露平平湿，溪云漠漠低。
转山人忽见，分路马多迷。
作客风埃里，难堪听鼓鼙。
作客
下章安杜渎
姚宽
京洛风尘久不开，晚寻云水到天台。
如何更下章安浦，缥缈山城首重回。
缥缈
捉搦歌·双蝶护花飞
姚宽
双蝶护花飞，老女怨春暮。
扑蝶金粉销，折花颜色故。
窗中声唧唧，雨泣至天曙。
问婆许嫁女，莫要择门户。
愿得不单栖，任他流浪去。...

姚宽的诗词名句全集
郎如陌上尘，妾似堤边絮。相见两悠扬，踪迹无寻处。 姚宽。  <<生查子·情景>> 

生查子·情景。 酒面扑春风，泪眼零秋雨。过了离别时，还解相思否。 姚宽。  <<生查子·情景>> 

