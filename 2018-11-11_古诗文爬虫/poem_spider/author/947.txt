诗人:朱让栩
作品数目：30篇
朝代：明代
诗人简介：朱让栩(1500-1547)，封蜀成王，蜀献王朱椿五世孙，蜀昭王朱宾瀚子。好学，手不释卷，日观经史，临法书，作诗属对，皆有程要。正德五年袭封蜀王，《明史》记载，朱让栩尤贤明，喜儒雅，不...
<<春日·明窗长昼独从容>> <<拟古宫词>> <<拟古宫词·半掩残灯半掩明>> <<拟古宫词·静院深深昼悄然>> 
<<拟古宫词·鸾镜生尘十载多>> <<拟古宫词·觚棱月上晚岚空>> <<拟古宫词·青春一去岂重来>> <<拟古宫词·玉露侵阶点翠苔>> 
<<拟古宫词·空有华堂十数重>> 

朱让栩的诗词全集

拟古宫词·静院深深昼悄然
朱让栩
静院深深昼悄然，几时好梦得扪天。
此生莫恨因缘浅，还有来生五百年。
因缘
春日·明窗长昼独从容
朱让栩
明窗长昼独从容，单袷闲来坐暖风。
朱户柳晴莺未语，闲阶苔净蚁相从。
茸茸草色吟边绿，灼灼花筹酒里红。
春事近来浑不管，杨花飘泊画楼东。...
灼灼
拟古宫词·青春一去岂重来
朱让栩
青春一去岂重来，转毂韶光日夜催。
三百六旬空怅望，朱门经岁不曾开。
朱门
拟古宫词·空有华堂十数重
朱让栩
空有华堂十数重，等闲不复见君容。
俄听玉辇声才过，恨却监宫急急封。
等闲
拟古宫词·君王翌日宴长春
朱让栩
君王翌日宴长春，霖雨迷漫泞土尘。
特令满宫来魇止，一时悬挂扫晴人。
长春
拟古宫词·春景流莺语渐稀
朱让栩
春景流莺语渐稀，倚窗抚景泪沾衣。
廉纤微雨蒙蒙拂，零落残花片片飞。
蒙蒙
拟古宫词·银床雨滴伴苍梧
朱让栩
银床雨滴伴苍梧，香烬孤窗暗鸭炉。
湿气生寒人迹少，紫苔重叠满金铺。
重叠
拟古宫词·绮窗垂柳影婆娑
朱让栩
绮窗垂柳影婆娑，长日花砖未肯过。
六院不通人语寂，一双褵鹆巧言多。
垂柳
拟古宫词
朱让栩
无语凭栏珠泪潸，双眉蹙蹙锁春山。
可怜空长彤宫里，一世光阴半世闲。
光阴
拟古宫词·半掩残灯半掩明
朱让栩
半掩残灯半掩明，前生薄幸在今生。
凄凉最苦秋宵永，风冷阶虫伴雨鸣。
前生
拟古宫词·鸾镜生尘十载多
朱让栩
鸾镜生尘十载多，羞看娇影舞婆娑。
残脂剩粉无人扫，随水流来涨御河。
水流
拟古宫词·觚棱月上晚岚空
朱让栩
觚棱月上晚岚空，影透房栊冷帐中。
孤枕萧条魂梦断，满腮红泪湿西风。
萧条
拟古宫词·玉露侵阶点翠苔
朱让栩
玉露侵阶点翠苔，金波穿牖共徘徊。
潜身坐倚梧桐树，待学吹箫等凤来。
梧桐
拟古宫词·五云高护凤楼深
朱让栩
五云高护凤楼深，风度时来断续音。
楼上君王自听得，尽知合院动秋砧。
风度
拟古宫词·睥睨鸦喧曙色明
朱让栩
睥睨鸦喧曙色明，丽谯隐隐尽钟声。
各宫装束焚香候，只恐君王道院行。
王道
拟古宫词·默默心情向阿论
朱让栩
默默心情向阿论，纤腰瘦怯画中人。
良辰美景番成恨，忘却新春与旧春。
忘却
拟古宫词·向暖嬉游笑语欢
朱让栩
向暖嬉游笑语欢，宫官忽道过金銮。
传呼声急人皆避，尽闭窗棂纸隙看。
传呼
拟古宫词·粉翠沉埋岂自由
朱让栩
粉翠沉埋岂自由，空房独守几时休。
风凋叶落宫墙内，知是人间又报秋。
自由
拟古宫词·新观玉历识正初
朱让栩
新观玉历识正初，泰运三阳蔼帝居。
御座今安圆阁子，谊中欲置女尚书。
尚书
拟古宫词·禁宫宫女三千室
朱让栩
禁宫宫女三千室，多下朱帘昼掩窗。
为避春光羞独见，花间恨杀蝶飞双。
春光
拟古宫词·城外晴风卷薄尘
朱让栩
城外晴风卷薄尘，传言都道踏青人。
繁华满目开如锦，惟此宫中不见春。
满目
拟古宫词·北斗阑干夜未央
朱让栩
北斗阑干夜未央，金炉侍女更添香。
穿窗月射鸳鸯枕，半隐灯光在小床。
鸳鸯
拟古宫词·独卧空床倦不言
朱让栩
独卧空床倦不言，半扃疏牖面南垣。
低檐雾锁黄昏候，投宿寒乌逐对喧。
黄昏
拟古宫词·内池春水鸭头绿
朱让栩
内池春水鸭头绿，上苑晨花猩血红。
蜂蝶丛花鸳戏水，一齐著意向东风。
东风
拟古宫词·漏残鸡唱曙光时
朱让栩
漏残鸡唱曙光时，壁月穿花影渐移。
欲画愁眉羞对镜，黄鹂飞上万年枝。
愁眉
拟古宫词·宫墙西望对残霞
朱让栩
宫墙西望对残霞，结阵翩飞绕暮鸦。
帘幕飘摇风动处，有情双燕自归家。
飘摇
拟古宫词·绿竹翛翛隔短墙
朱让栩
绿竹翛翛隔短墙，黄昏凄雨洒潇湘。
梦回窗掩银釭冷，蟋蟀声中秋夜长。
蟋蟀
拟古宫词·人人都道得神仙
朱让栩
人人都道得神仙，那得郦阳甘谷泉。
何似上阳宫监好，长门春老不知年。
神仙
拟古宫词·金锁重门静院空
朱让栩
金锁重门静院空，翠华一去寂无踪。
玉楼歌吹随风断，满地桐阴泣泪红。
拟古
拟古宫词·白雪漫漫积禁堤
朱让栩
白雪漫漫积禁堤，夜寒宫月照玻璃。
晓来宫女喧看处，扫向盘中捏狻珣。

朱让栩的诗词名句全集
