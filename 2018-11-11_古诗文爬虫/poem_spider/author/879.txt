诗人:景翩翩
作品数目：47篇
朝代：明代
诗人简介：景翩翩，原名遥，一说双文，字三昧，一作惊鸿，明末建昌曲妓。祖籍苏州或扬州。书香门第独生女，受父亲薰陶，既知书达礼，又喜吟咏善赋诗，翩翩才貌双全，因父母相继去世孤苦无依，双亲...
<<宿虹桥纪梦>> <<五日泛舟得男字>> <<舟发沙溪>> <<写兰·道是深林种>> 
<<写兰·但吹花信风>> <<风雨·风雨滞残春>> <<闺情·飞飞双蛱蝶>> <<闺情·忆自折杨柳>> 
<<闺情·夜静还未眠>> 

景翩翩的诗词全集

夜坐·柳底繁阴月易藏
景翩翩
柳底繁阴月易藏，无端寒露泣寒螀。
残秋莫坐空堂夜，二十五声点点长。
寒露
宿虹桥纪梦
景翩翩
梦镜还堪忆，虹桥的可疑。
岂因填鹊至，重与牵牛期。
落月穿帷净，凄风入夜悲。
无端角枕上，薄命诉蛾眉。
入夜
休洗红·洗多红色减
景翩翩
休洗红，洗多红色减。
色减无时归，质弱难重染。
祗将红泪共流东，褪却无由缀落红。
无由
泰宁病中
景翩翩
春日颦眉长闭门，东风吹雨倍销魂。
不知野外垂丝柳，青入南头第几村。
野外
寄情十四韵
景翩翩
握粟詹予美，端蓍竟我欺。
前鱼如未弃，下凤故应迟。
荏苒惊吹律，凄凉忆履綦。
漫餐妃子秀，虚啮舍人饴。
懒去初侵鬓，颦回恰到眉。
泪痕留琥珀，花胜淡燕支。
露遣冰纨冷，风传画角悲。...
曲折
五日泛舟得男字
景翩翩
浴罢试冰蚕，重扶碧玉簪。
操舟临雒水，作赋吊湘潭。
曲误郎应顾，卢回客自酣。
此时论黛色，谁复斗宜男。
碧玉
写兰·道是深林种
景翩翩
道是深林种，还怜出谷香。
不因风力紧，何以度潇湘。
风力
闺情·窗前六出花
景翩翩
窗前六出花，心与寒风折。
不是郎归迟，郎处无冰雪。
飞蓬·飞蓬羞倚合欢床
景翩翩
飞蓬羞倚合欢床，明月如冰夜欲霜。
梦里新翻云髻样，暗尘铺满凤凰箱。
凤凰
休洗红·洗多渐成故
景翩翩
休洗红，洗多渐成故。
能无故色殊，番将新色妒。
新新故故递相因，莫教浅淡尤它人。
无故
安东平·明神在右
景翩翩
明神在右，明月在天。
神愿鉴止，与月长圆。
长圆
画眉·莺去春如梦
景翩翩
莺去春如梦，梅黄雨尚痴。
可堪明镜里，独自画蛾眉。
明镜
青溪曲·日乘芙蓉车
景翩翩
日乘芙蓉车，七贵相尔汝。
妾本吴中人，好就吴侬语。
芙蓉
小垂手·金罍溢倡酬
景翩翩
金罍溢倡酬，媚眼转惊秋。
折腰随鹭下，垂手与龙游。
夸容未再理，明月在西楼。
龙游
寄远·驱车一以疾
景翩翩
驱车一以疾，相见何迟迟。
思君平昔意，不似薄情儿。
平昔
舟发沙溪
景翩翩
青溪九曲白云乡，溪上行舟款乃长。
谁把金丸打野鸭，偏惊几处睡鸳鸯。
鸳鸯
写兰·但吹花信风
景翩翩
但吹花信风，莫作妒花雨。
我欲采琼枝，换得同心住。
同心
风雨·风雨滞残春
景翩翩
风雨滞残春，岂但梨花闷。
梦里万重山，叠起江南恨。
江南
闺情·飞飞双蛱蝶
景翩翩
飞飞双蛱蝶，底事过邻家。
邻家海棠树，春来已见花。
蛱蝶
闺情·忆自折杨柳
景翩翩
忆自折杨柳，长亭赠玉骢。
如今杨花白，日日解随风。
花白
闺情·夜静还未眠
景翩翩
夜静还未眠，蛩吟遽难歇。
无那一片心，说向云间月。
晏起·晏起茶香解宿醺
景翩翩
晏起茶香解宿醺，阑干花气午氤氲。
侍儿指点湘帘外，若个春山多白云。
湘帘
与苏生话别
景翩翩
十日平原酒，三秋江上船。
一经摇落后，明月几回圆。
摇落
与苏生话别·月出人未来
景翩翩
月出人未来，月缺人已去。
好共借余辉，相求直至曙。
未来
与苏生话别·道是愁无极
景翩翩
道是愁无极，还教仗醉魔。
谁知醒时意，说向醉中多。
无极
柴兰·碧玉参差簇紫英
景翩翩
碧玉参差簇紫英，当年剩有国香名。
风前漫结幽人佩，沣浦春深寄未成。
参差
七夕·楼前箫史忆吹箫
景翩翩
楼前箫史忆吹箫，雁足西风倍寂寥。
望断支机应化石，愁填乌鹊未成桥。
素毫月冷吟梧叶，纨扇秋回识柳条。
姊妹东邻如乞巧，莫教瓜果浪相招。...
柳条
襄阳蹋铜蹄
景翩翩
郎自襄阳人，惯饮襄阳酒。
未醉向郎言，郎醒应回首。
襄阳
襄阳蹋铜蹄·汉水自盈盈
景翩翩
汉水自盈盈，男儿自远征。
不知别后梦，底夜到宜城。
宜城
襄阳蹋铜蹄·骏马蹋铜蹄
景翩翩
骏马蹋铜蹄，金羁艳陇西。
郎应重意气，妾岂向人啼。
意气
四月一日雨
景翩翩
九十春光已暗过，雕阑花信竟如何。
应知雨意和愁约，雨到床头愁亦多。
春光
送张孝廉
景翩翩
柳丝细织晓烟青，恻恻春寒长短亭。
马度山腰蹄尚懒，湿云如梦未全醒。
山腰
采莲曲·十里湖如镜
景翩翩
十里湖如镜，红莲个个香。
大姑先戏水，荡散两鸳鸯。
鸳鸯
采莲曲·小姑采莲花
景翩翩
小姑采莲花，莫漫采莲藕。
采藕柳丝长，问姑姑知否？
莲花
三月即事
景翩翩
三月春无味，杨花惹晓风。
莫行流水岸，片片是残红。
流水
寄陈生回文
景翩翩
箫吹静阁晓舍情，片片飞花映日晴。
寥寂泪痕双对枕，短长歌曲几调筝。
桥垂绿柳侵眉淡，榻绕红云拂袖轻。
遥望四山青极目，销魂黯处乱啼莺。...
销魂
怨辞·岂曰道路长
景翩翩
岂曰道路长，君怀自阻止。
妾心亦车轮，日日万余里。
道路
怨辞·妾作溪中水
景翩翩
妾作溪中水，水流不离石。
君心杨柳花，随风无定迹。
杨柳
野外·晓雨泉争向
景翩翩
晓雨泉争向，春山莺乱啼。
流云两三片，移过石桥西。
野外
青溪曲·昨自建州来
景翩翩
昨自建州来，侨住青溪北。
纷纷白皙郎，群趋愿相识。
白皙
桃叶歌·侬自唤桃叶
景翩翩
侬自唤桃叶，侬只似桃花。
花花容易落，郎去宿谁家？
容易
解嘲·闺中自昔论红线
景翩翩
闺中自昔论红线，侠气纵横频掣电。
来作处女君未知，去矣脱兔容谁见。
世上徒夸屋是金，明珠换骨不换心。
一自临邛罢绿绮，只今千载无知音。...
明珠
青溪曲·石桥横溪水
景翩翩
石桥横溪水，华月流青天。
桥上步罗袜，可是凌波仙。
青天
青溪曲·与欢深夜归
景翩翩
与欢深夜归，小妹调筝歇。
并坐结同心，引到楼头月。
同心
寄远·江上望归棹
景翩翩
江上望归棹，君归未有期。
试看圆缺月，是侬断肠时。
断肠
青楼怨寄郭生
景翩翩
欲歌春望词，谁是知音者？
门口木兰舟，常系垂杨下。
木兰
青楼怨寄郭生·兀坐掩房栊
景翩翩
兀坐掩房栊，捧心讵娇态。
闻说金张儿，懒出堂前拜。

景翩翩的诗词名句全集
