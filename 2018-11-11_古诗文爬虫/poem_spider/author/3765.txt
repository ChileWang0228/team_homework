诗人:朱南杰
作品数目：37篇
朝代：宋代
诗人简介：朱南杰，宋诗人。丹徒人。理宗嘉熙二年进士。淳祐六年为海盐澉浦监酒。官满，摄华亭事。开庆元年知溧水县，次年，改知清流县。其诗多叙事理，质朴无文。有《学吟》一卷。事...
<<东新桥值雪>> <<富民犯米四十字以喻之>> <<孤山观梅>> <<过长河堰>> 
<<和吴梅庵同登白龙对月韵>> <<横林遇雨>> <<横林遇雨·雨湿桅竿风飐帆>> <<饯海盐史后乐>> 
<<饯徐衍道知县>> 

朱南杰的诗词全集

孤山观梅
朱南杰
费尽年年造化功，精神全在雪霜中。
一枝映带窗前月，消得逋仙作主翁。
映带
出嘉兴·舟出嘉禾五里城
朱南杰
舟出嘉禾五里城，僧楼山塔互峥嵘。
酒旗密比随风舞，渔网横拖漾日晴。
画舫贵人帆去稳，单衣游女着来轻。
山歌已接长河堰，到得临平月又明。...
单衣
七夕呈坐间诸友时留平江宿和靖书院次日
朱南杰
叶已鸣秋夜渐长，年年织女会牛郎。
龙梭暂歇七襄驾，云袖轻飘百和香。
输我晚凉和月饮，任渠明发渡河忙。
要知工巧元无用，乐得身闲拙不妨。...
工巧
自库八镇十二里皆山径刑侯以马相招道间口占
朱南杰
蹇驴突兀万山间，欲雨还晴雪又悭。
一路梅花寻不见，多应开向小溪湾。
梅花
东新桥值雪
朱南杰
间关入帝乡，飞雪断羁肠。
天地皆明白，山川忽老苍。
柳眉遮旧影，梅额上新妆。
客里急先务，湖边问短航。
柳眉
富民犯米四十字以喻之
朱南杰
彼此有人心，人心即讼庭。
初无深利害，倒自费调亭。
私意生荆棘，公家有典刑。
落便宜是益，座右可刊铭。
便宜
和吴梅庵同登白龙对月韵
朱南杰
秋容满目带微寒，帆稳兰舟驾碧澜。
照我湖我天共色，袭人花气露初乾。
笑谈红袖日中舞，惊动苍龙水底蟠。
最是一清无着处，却惭狼籍草杯盘。...
苍龙
横林遇雨·雨湿桅竿风飐帆
朱南杰
雨湿桅竿风飐帆，不禁篷漏滴衣单。
苍头更说无眠处，始信人生行路难。
苍头
饯海盐史后乐
朱南杰
秦溪邑大号难治，后乐三年以德为。
海阔有楼还旧观，堂深无日不新诗。
虚舟只载来时物，实惠常教去后思。
相业真传公不忝，苍生况是望霖时。...
实惠
过长河堰
朱南杰
帆指长河风力微，渔舟个个有鱼归。
一声水际笛三弄，几处梅边竹四围。
桑伐远扬蚕事熟，花消浓艳柳绵飞。
西湖只在钱塘外，又见孤山梅子肥。...
浓艳
横林遇雨
朱南杰
断当篙师到锡山，片云尼我竹林间。
短篷展转浑无寐，只听邮铃去复还。
锡山
饯徐衍道知县
朱南杰
事业文章属当家，刃游余地宰金沙。
挽回凶岁作丰稔，安集流民绝叹嗟。
两载秋霜威盗贼，一犁春雨沃桑麻。
宽民实意言难尽，胜种河阳满县花。...
盗贼
林竹翁求跋
朱南杰
何物耐交情，林翁竹借名。
霜严不改操，风劲镇长清。
袖里森珠玉，胸中富甲兵。
江湖莫相笑，已播逸民聋。
甲兵
泊崇德·堰未抵长河
朱南杰
堰未抵长河，先从古县过。
诗舟寻旧岸，酒市鬻新歌。
傍水人家密，依山僧寺多。
夷犹观未足，无柰月明何。
古县
陈梅隐求诗
朱南杰
旱岁走江湖，那堪又岁除。
隐梅非活计，行李盍宁居。
自有珠玑集，不携朝贵书。
酬君无好语，索笑谩踌躇。
踌躇
除夜怀刘朋山为坑司干官
朱南杰
失脚糟丘又一春，岁除牢落颇关情。
谁家不换桃符句，比屋相闻竹爆声。
旧友未知能铸冶，新年宜入孰陶成。
来朝无甚人交往，乐得齁齁睡到明。...
新年
垂虹亭·凭虎蝃蝀逼人寒
朱南杰
凭虎蝃蝀逼人寒，中有危亭百尺宽。
天接水腰呈绝景，风回帆脚涨狂澜。
半稿落日吟将就，一抹晴烟画亦难。
不是酒杯今日窄，直须邀月上栏干。...
落日
枫桥湾酒家有枫桥午古压波光之句用韵以纪所
朱南杰
枫桥酒味胜官坊，随分红裙取次妆。
月照乍圆新气象，僧闲不减旧风光。
一桥地势横分水，两岸人家竞采桑。
惟有塔铃太多管，笑人来往自玎珰。...
地势
书考·人说宦途好
朱南杰
人说宦途好，元来是险途。
不亲真利害，难话细工夫。
下考初书一，中心有愧无。
官卑何展布，三载且糊涂。
中心
题吴梅庵和靖索句图
朱南杰
童寒鹤冷雪霏霏，正是先生得句时。
一段孤清图不尽，梅花从此厌人诗。
梅花
同陈明叔游湖作
朱南杰
四月湖边冷若秋，先贤堂下系扁舟。
山头积翠来新意，波面飘红忆旧游。
无柰杨花欺倦客，已多荷叶护轻鸥。
堤边谁道春归了，犹有一声黄栗留。...
扁舟
同刘朋山游湖边作
朱南杰
谁立西湖造化功，峰分南北境相通。
四时风物弦歌里，两岸人家图画中。
堤柳送迎忘尔汝，棹声来往自西东。
风波便作恩波看，此乐君王与众同。...
风波
晓发嘉兴府
朱南杰
晓发嘉兴府，人家门未开。
闸关船侧过，水涨堰平推。
浓绿暗官格，把红绽野梅。
城中箫鼓发，知是使君回。
家门
烟雨楼·锦绣囊开城角东
朱南杰
锦绣囊开城角东，规模绵亘境相通。
一亭旧占梅边月，两径新添竹外风。
山色有无烟变态，湖光浓淡雨收功。
凭栏正好催归去，横笛数声芦苇中。...
浓淡
延陵道中即事三绝
朱南杰
笋舆取道自吴干，东作村村喜一般。
已拜劝农田畯赐，旧租何似放令宽。
农田
三绝·人家密簇近溪旁
朱南杰
人家密簇近溪旁，旧寥青裙竞采桑。
相唤相呼相叹息，茧丝岁岁为官忙。
叹息
三绝·小立青帘卖酒家
朱南杰
小立青帘卖酒家，味虽薄薄胜空茶。
今年春满疏篱外，数轻红出杏花。
杏花
刘直孺示拙逸诗编且命着语
朱南杰
拙自愚中来，逸与怠相比。
限界固分明，差忒亦容易。
人心自有机，天下本无事。
更参大学章，终始一诚意。
诚意
入京·客怀醉杀也醒醒
朱南杰
客怀醉杀也醒醒，昨夜思家梦几惊。
道阴且长无信息，只将喜鹊验安平。
信息
摄事华亭归舟口占
朱南杰
挈来司市正花时，补陋支倾费品题。
顾影自惭身是客，片帆又逐晓风西。
品题
寿实斋侍郎王先生
朱南杰
崧高维岳诵生申，整顿乾坤属旧臣。
天下安危关出处，性中存养自真纯。
便归紫橐酬公论，已草黄麻授正人。
天为皇家锡难老，愿将霖雨福斯民。...
黄麻
夜坐书怀·挑灯看彻后村诗
朱南杰
挑灯看彻后村诗，忽尔惮惮百所思。
不待人言已知错，要知分定盍如斯。
但求甘旨安无事，浪说荣华自有时。
倒指新篘当已熟，且煨闽芋一中之。...
荣华
尹楼岩久留华亭
朱南杰
风雷昨夜揭窗纱，未信楼岩不忆家。
和靖山头春到了，莫因寻鹤负梅花。
山头
张玉轩南园
朱南杰
南园不与昔时同，绵亘规模十里通。
万古倚山如踞虎，一亭跨水似垂虹。
虚堂旧占梅边月，曲径新添竹外风。
诗料满前吟不尽，主人樽酒未应空。...
规模
舟过吴江县
朱南杰
寺满吴江县，钟声两岸分。
买鱼嫌少室，沽酒欠文君。
平地桥边浪，无心岭外云。
稿人添德色，为策过湖勋。
无心
舟行过平江
朱南杰
踪迹平生马少游，功名外物等虚舟。
不多饮酒常成醉，自在吟诗只遣愁。
已幸一帆离锡邑，更宽两日到杭州。
晓来忽见盘门塔，疑是西湖大佛头。...
杭州
朱知镇戎服警盗窃案不惮雪夜酒库在镇外不得
朱南杰
戎装元不碍儒冠，盗贼潜窥胆自寒。
金鼓声闻三里外，旌旗影庇四民安。
肯从叶力多君子，愧不同盟是酒官。
龢气酿成年可卜，晓来喜见雪漫漫。...

朱南杰的诗词名句全集
