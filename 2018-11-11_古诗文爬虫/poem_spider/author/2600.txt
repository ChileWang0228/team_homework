诗人:王惟正
作品数目：6篇
朝代：宋代
诗人简介：王惟正（九七二～一○四二），字晦蒙，太原（今属山西）人。真宗咸平元年进士，授瀛州司户参军、光化军判官。历知绛、辽、雅、卫、德诸州及荆湖南路提点刑狱，升广南西路转运使。又...
<<题张公洞·高上宸居隔紫烟>> <<应祷诗留天圣观>> <<霍岳庙·耸峻叠寒翠>> <<至道初元六月不雨>> 
<<题黄山·地灵通十洞>> <<题黄山·叠巘障南国>> 

王惟正的诗词全集

题黄山·叠巘障南国
王惟正
叠巘障南国，攒峰顶半空。
朝昏长见日，晴晦预知风。
树卉千年在，岚光四面通。
名山今日睹，奇秀两无穷。
四面
至道初元六月不雨
王惟正

欲呼云雨沃焦田，袅袅篮舆入翠烟。
万仞孤高随鸟道，一潭澄碧快龙眠。
浮丘黄帝真成道，汉武秦皇谩学仙。
但愿甘霖慰枯槁，岂知衰朽得神怜。
...
黄帝
题张公洞·高上宸居隔紫烟
王惟正
高上宸居隔紫烟，洞中金闕暗相连。
辅光灶冷留香壤，太素渊清涌玉泉。
后夜龙归云浪湿，未明人起月华鲜。
秋光不老岩前麓，到此偷闲亦自贤。...
月华
应祷诗留天圣观
王惟正
岭外归来者，曾为外计臣。
无功能报国，抱疾亦忧民。
乞雨祈诸庙，焚香祷众真。
精诚达天地，滂霈果均匀。
精诚
霍岳庙·耸峻叠寒翠
王惟正
耸峻叠寒翠，森森庙木秋。
崇功封应圣，褒德镇中州。
辅宋来御署，兴唐占上游。
义旗初有力，未足答神休。
义旗
题黄山·地灵通十洞
王惟正
地灵通十洞，山邃宅诸仙。
怪似龙逢霹，高疑剑倚天。
岩端锁丹灶，石罅逗温泉。
却忆登楼堞，徒能见巨然。

王惟正的诗词名句全集
