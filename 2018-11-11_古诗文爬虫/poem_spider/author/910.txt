诗人:冯琦
作品数目：38篇
朝代：明代
诗人简介：冯琦（1559-1603）字用韫，号琢庵，益都（今属山东青州）人，冯裕的曾孙。明万历五年（1577）进士。历任编修、侍讲，礼部右侍郎、礼部尚书等职。后卒于官。冯琦作诗，好五古、七古，崇尚...
<<送见素业师南还>> <<秋夜·天宇澄秋序>> <<立秋前一日载酒过懋忠>> <<送懋忠使秦>> 
<<除夕·报国当何日>> <<闻宁夏边报>> <<闻宁夏边报·欲问盈庭议>> <<送张伯任都谏阅视固原>> 
<<观灯篇·帝握千秋历>> 

冯琦的诗词全集

立秋前一日载酒过懋忠
冯琦
今日良宴会，情深更起愁。
追欢还卜夜，恋别不禁秋。
萤火含风冷，灯花近雨收。
休言尊酒尽，归及细君谋。
灯花
观灯篇·帝握千秋历
冯琦
帝握千秋历，天开万国欢。
莺花周正月，灯火汉长安。
长安正月旋玑正，万户阳春布天令。
新岁风光属上元，中原物力方全盛。
五都万宝集燕台，航海梯山人贡回。
白环银瓮殊方至，翡翠明...
长安
婉儿怨戏柬敬承·不寐惊秋早
冯琦
不寐惊秋早，无言坐夜分。
已拚成弃妾，未忍便忘君。
形影窗前月，悲欢梦里云。
如能念畴昔，看取旧湘裙。
畴昔
七夕·银汉清秋万里遥
冯琦
银汉清秋万里遥，月开妆镜桂云消。
可怜精卫空填海，不及天孙鹊驾桥。
可怜
送见素业师南还
冯琦
灞水遥伤别，燕山独送行。
弹珠元自误，抱玉竟谁明。
抚己虚疑梦，逢人怯问名。
报书稀不到，沾洒望神京。
送行
送张伯任都谏阅视固原
冯琦
壮士常慷慨，懦夫多局促。
男儿志万里，取别无踯躅。
念从去年秋，虏骑公南牧。
关门日以开，胡行一何速。
鼓声郁不发，将士并杀戮。
莽莽洮河间，系虏相随属。
朝为汉边民，暮为胡地仆。...
忧心
送钟淑濂给谏阅视上谷
冯琦
晨发青琐闱，暮出居庸道。
长风吹大漠，万里白浩浩。
维时上谷塞，未有匈奴扰。
庙略屈群策，边事藉三表。
金缯岁出塞，玄黄日在皂。
我宁求宛马，虏遂厌吴缟。
岂不练士卒，岂不筑城堡。...
草草
壬辰书事赠别钟淑濂张伯任
冯琦
世事亦何常，惨舒递相荡。
今日非昨日，回首一惆怅。
圣人久在宥，君子始用壮。
漫同贾生哭，实恃汉文量。
日月岂不照，雷霆未敢抗。
其日风尘昏，黄云自飞飏。
侍臣尽改服，缇骑纷持杖。...
朝气
结交行怀于穀山年伯兼讯侯将军
冯琦
呜呼！结交难结心，无论廊庙及山林。
下里浮沉世事浅，中朝出入人情深。
二十年来与公厚，倒屐倾筐无不有。
亹亹清谈曲席前，沉沉夜酌疏钟后。
有时联骑游郊衢，谁相从者葛与朱。
侯生...
长安
读杨太宰诗有感·拙宦终无补
冯琦
拙宦终无补，浮荣空自怜。
承明难谒帝，中夜苦忧天。
受赏何颜色，蒙恩忆岁年。
将辞燕市月，归向汶阳田。
受赏
观暨侍中园
冯琦
常侍菟裘地，停车试一过。
草凄幽砌冷，云白远山多。
过午移花影，因风听鸟歌。
小塘春水满，犹是旧恩波。
过午
婉儿怨戏柬敬承
冯琦
昨日开金屋，君恩别处新。
难将织锦意，去比浣纱人。
只自怜中妇，谁当念下陈。
嫁郎何太早，不敢怨前薪。
开金
婉儿怨戏柬敬承·今夕是何夕
冯琦
今夕是何夕，双星已渡河。
人间悲织素，天上怅停梭。
春色帘栊隔，秋风枕席多。
恐君疑妾妒，未敢问修蛾。
枕席
婉儿怨戏柬敬承·见说新人好
冯琦
见说新人好，君心岂旧欢。
离愁随月满，信誓近秋寒。
缣素宁堪问，苕华半已残。
妆成郎未起，寂寞镜中看。
寂寞
婉儿怨戏柬敬承·故剑谁相问
冯琦
故剑谁相问，前鱼祇自悲。
转因辞宠日，私忆合欢时。
隔牖歌桃叶，因风泣柳枝。
啼痕还自掩，羞遣侍儿知。
故剑
七夕·天空露下夜如何
冯琦
天空露下夜如何，漫道双星已渡河。
见说人间方恤纬，可知天上欲停梭。
漫道
七夕·一水盈盈会转稀
冯琦
一水盈盈会转稀，敢从天汉问支机。
弹冠吾欲趋朝省，闻道君王已曝衣。
七夕
七夕·月明秋淡曙河微
冯琦
月明秋淡曙河微，脉脉新愁理旧机。
为问七襄何日就，西征吾欲赋无衣。
脉脉
秋夜·天宇澄秋序
冯琦
天宇澄秋序，凉风夜色微。
为怜明月好，不掩白云扉。
远火孤村径，邻灯寒女机。
砧声欲愁绝，几处赋《无衣》。
天宇
送懋忠使秦
冯琦
相知苦不早，相送已沾襟。
雨后初秋色，灯前欲别心。
青山经洛远，紫气入关深。
良会知何日，瑶华好嗣音。
秋色
除夕·报国当何日
冯琦
报国当何日，辞家又一年。
薄游宁足问，微向久茫然。
万事古人后，孤灯新岁前。
明朝开左个，假寐待朝天。
假寐
闻宁夏边报
冯琦
未战先行赏，君恩信是多。
何时诛仆固，终日忆廉颇。
朝士空持橐，边人自枕戈。
争传万里外，有诏下西河。
先行
闻宁夏边报·欲问盈庭议
冯琦
欲问盈庭议，惟当决胜才。
愿呼骠骑将，早破赫连台。
四野胡笳合，孤城羌笛哀。
夜深惊起坐，曾否驿书来。
胡笳
古意·南为鹞北为鹰
冯琦
南为鹞，北为鹰，侧目下视烟光凝。
梁间燕雀何足问，鹏雏不敢当风棱。
一夜春风春草绿，纵化为鸠犹带目。
九霄翮铩气不折，独敛霜拳向空谷。
炙手自热君自寒，批鳞容易骑虎难。
山中猛...
容易
世用索五十诗感时念别言咏斯章并寄直卿伯桢
冯琦
元化一何速，汝年遂半百。
余最小弱弟，头颅亦已白。
身世忽欲老，日月弥堪惜。
往时阶下树，历落数十尺。
以兹生感叹，岂更堪离析。
忆昔入词林，及汝共朝夕。
欢言如醇酒，终不废药石。...
畴昔
燕然行
冯琦
石粼粼，草斑斑，边城五月如秋寒。
渺渺平沙几千里，天风吹暗燕然山。
燕然山下临大虏，旁有两人相对语，握手长叹泪如雨。
一人自言出门时，床头妻子牵衣啼。
桁上无襦釜无糜，君今早出何...
妻子
送操江张中丞
冯琦
幕府前旌去，王程后命催。
六师同击楫，千队肃衔枚。
练甲含江动，雕戈挽日回。
莫将今日事，更待异时才。
衔枚
送操江张中丞·地重能相借
冯琦
地重能相借，时危敢自安。
不辞良会少，渐觉盛名难。
对月论肝胆，临风惜羽翰。
由来赠策意，非是为弹冠。
临风
送周尚宝以宁夏事谪潮阳尉
冯琦
鸡肋官仍薄，羊肠路转难。
可怜秦逐客，更远楚江干。
事去空谈剑，忧来尽指冠。
潮阳碑尚在，寂寞待君看。
空谈
送杨楚亭太史王柱山侍御外转闽蜀藩臬
冯琦
分袂俱千里，同袍尚几人。
非关劳侍从，讵合走风尘。
天尽刀州路，云迷剑水津。
莫辞今夕醉，犹对汉宫春。
走风
读杨太宰诗有感
冯琦
近得尚书信，殷勤问圣躬。
愧为香案吏，未觐建章宫。
寤寐思明主，安危寄令公。
皇储何日定，应待采芝翁。
安危
寿于宗伯穀峰先生
冯琦
南省卿云近紫微，明光晓奏劝宵衣。
自从剑佩归沧海，不见鸾舆出禁闱。
一曲春湖明主赐，十年芳草故人违。
莫教绮季山中老，且为皇储定是非。...
是非
题三娘子画像
冯琦
氍毹春暖锁芙蓉，争羡胡姬拜汉封。
绕膝锦晙珠勒马，当胸宝袜绣盘龙。
芙蓉
题三娘子画像·塞北佳人亦自饶
冯琦
塞北佳人亦自饶，白题胡舞为谁娇。
青霜已尽边城草，一片梨花冷不销。
娘子
题三娘子画像·红妆一队阴山下
冯琦
红妆一队阴山下，乱点驼酥醉朔野。
塞外争传娘子军，边头不牧乌孙马。
塞外
送公孝与下第东归
冯琦
万里苍烟海气通，欲从何处望东蒙。
斜风细雨长安道，赖得分携是醉中。
长安
送公孝与下第东归·素衣不禁帝京尘
冯琦
素衣不禁帝京尘，出郭看春已暮春。
我自倦游君未遇，杨花如雪送归人。
倦游
送公孝与下第东归·南浦春波照酒卮
冯琦
南浦春波照酒卮，谩将离恨托前期。
如何命驾能千里，不为临歧住少时。

冯琦的诗词名句全集
