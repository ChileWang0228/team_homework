诗人:牟融
作品数目：63篇
朝代：唐代
诗人简介：牟融（？-公元79年3月26日），字子优，北海安丘人，东汉官员。牟融学问渊博，初以《大夏侯尚书》教授学生数百人，在乡里很有名。后举茂才，任丰县县令。在任三年，政绩为州郡第一。牟...
<<谢惠剑·感君三尺铁>> <<春日山亭>> <<寄周韶州>> <<寄范使君>> 
<<题李昭训山水>> <<送客之杭>> <<送沉侯之京>> <<司马迁墓>> 
<<秋夜醉归有感而赋>> 

牟融的诗词全集

谢惠剑·感君三尺铁
牟融
感君三尺铁，挥攉鬼神惊。浩气中心发，雄风两腋生。
犬戎从此灭，巢穴不时平。万里横行去，封侯赖有成。
横行
赠欧阳詹
牟融
为客囊无季子金，半生踪迹任浮沉。服勤因念劬劳重，
思养徒怀感慨深。岛外断云凝远日，天涯芳草动愁心。
家林千里遥相忆，几度停车一怅吟。...
天涯
寄范使君
牟融
未秋为别已终秋，咫尺娄江路阻修。心上惟君知委曲，
眼前独我逐漂流。从来姑息难为好，到底依栖总是诹。
西望家山成浩叹，临风搔首不胜愁。...
临风
司马迁墓
牟融
落落长才负不羁，中原回首益堪悲。英雄此日谁能荐，
声价当时众所推。一代高风留异国，百年遗迹剩残碑。
经过词客空惆怅，落日寒烟赋黍离。...
遗迹
寄羽士·别来有路隔仙凡
牟融
别来有路隔仙凡，几度临风欲去难。乐道无时忘鹤伴，
谈玄何日到星坛。山中胜景常留客，林下清风好炼丹。
使我浮生尘鞅脱，相从应得一盘桓。...
清风
送羽衣之京
牟融
羽衣缥缈拂尘嚣，怅别河梁赠柳条。阆苑云深孤鹤迥，
蓬莱天近一身遥。香浮宝辇仙风润，花落瑶坛绛雨消。
自是长生林下客，也陪鸳鹭入清朝。...
长生
送陈衡·秋江烟景晚苍苍
牟融
秋江烟景晚苍苍，江上离人促去航。千里一官嗟独往，
十年双鬓付三霜。云迷楼曲亲庭远，梦绕通山客路长。
不必临风悲冷落，古来白首尚为郎。...
通山
游淮云寺
牟融
白云深锁沃州山，冠盖登临众仰攀。松径风清闻鹤唳，
昙花香暝见僧还。玄机隐隐应难觉，尘事悠悠了不关。
兴尽凡缘因未晚，裴回依旧到人间。...
悠悠
题竹·潇洒碧玉枝
牟融
潇洒碧玉枝，清风追晋贤。数点渭川雨，一缕湘江烟。
不见凤凰尾，谁识珊瑚鞭。柯亭丁相遇，惊听奏钧天。
珊瑚
春日山亭
牟融
醉来重整华阳巾，搔首惊看白发新。莫道愁多因病酒，
只缘命薄不辞贫。龙鱼失水难为用，龟玉蒙尘未见珍。
正是圣朝全盛日，讵知林下有闲人。...
风雨
寄周韶州
牟融
十年学道困穷庐，空有长才重老儒。功业要当垂永久，
利名那得在须臾。山中荆璞谁知玉，海底骊龙不见珠。
寄语故人休怅怏，古来贤达事多殊。...
贤达
题李昭训山水
牟融
卜筑藏修地自偏，尊前诗酒集群贤。半岩松暝时藏鹤，
一枕秋声夜听泉。风月谩劳酬逸兴，渔樵随处度流年。
南州人物依然在，山水幽居胜辋川。...
随处
送客之杭
牟融
西风吹冷透貂裘，行色匆匆不暂留。帆带夕阳投越浦，
心随明月到杭州。风清听漏惊乡梦，灯下闻歌乱别愁。
悬想到杭州兴地，尊前应与话离忧。...
杭州
送沉侯之京
牟融
悠悠旌旆出东楼，特出仙郎上帝州。刘旻才高能富国，
萧何人杰足封侯。关河弱柳垂金缕，水驿青帘拂画楼。
欲尽故人尊酒意，春风江上暂停舟。...
春风
秋夜醉归有感而赋
牟融
衔杯谁道易更阑，沉醉归来不自欢。惆怅后时孤剑冷，
寂寥无寐一灯残。竹窗凉雨鸣秋籁，江郭清砧捣夜寒。
多少客怀消不得，临风搔首浩漫漫。...
漫漫
处厚游杭作诗寄之
牟融
江村摇落暂逢秋，况是闻君独远游。浙水风烟思吊古，
楚乡人物赋登楼。书沉寒雁云边影，梦绕清猿月下愁。
念我故人劳碌久，不如投老卧沧洲。...
劳碌
送罗约·雨晴江馆柳依依
牟融
雨晴江馆柳依依，握手那堪此别离。独鹤孤琴随远旆，
红亭绿酒惜分岐。月明野店闻鸡早，花暗关城匹马迟。
后夜定知相忆处，东风回首不胜悲。...
回首
客中作·异乡岁晚怅离怀
牟融
异乡岁晚怅离怀，游子驱驰愧不才。夜夜砧声催客去，
年年雁影带寒来。半林残叶迎霜落，三径黄花近节开。
几度无聊倍惆怅，临风搔首独兴哀。...
黄花
山寺律僧画兰竹图
牟融
偶来绝顶兴无穷，独有山僧笔最工。绿径日长袁户在，
紫荃秋晚谢庭空。离花影度湘江月，遗佩香生洛浦风。
欲结岁寒盟不去，忘机相对画图中。...
洛浦
有感·何事离怀入梦频
牟融
何事离怀入梦频，贫居寂寞四无邻。诗因韵险难成律，
酒为愁多不顾身。眼底故人惊岁别，尊前华发逐时新。
十年飘泊如萍迹，一度登临一怅神。...
华发
有感·搔首临风独倚栏
牟融
搔首临风独倚栏，客边惊觉岁华残。栖迟未遇常鋾荐，
邂逅宁弹贡禹冠。有兴不愁诗韵险，无聊只怕酒杯干。
何如日日长如醉，付与诗人一笑看。...
无聊
题赵支·林间曲径掩衡茅
牟融
林间曲径掩衡茅，绕屋青青翡翠梢。一枕秋声鸾舞月，
半窗云影鹤归巢。曾闻贾谊陈奇策，肯学扬雄赋解嘲。
我有清风高节在，知君不负岁寒交。...
解嘲
春游·锦袍日暖耀冰蚕
牟融
锦袍日暖耀冰蚕，上客陪游酒半酣。笑拂吟鞭邀好兴，
醉欹乌帽逞雄谈。楼前弱柳摇金缕，林外遥山隔翠岚。
正是太平行乐处，春风花下且停骖。...
春风
题道院壁
牟融
山中旧宅四无邻，草净云和迥绝尘。神枣胡麻能饭客，
桃花流水荫通津。星坛火伏烟霞暝，林壑春香鸟雀驯。
若使凡缘终可脱，也应从此度闲身。...
烟霞
邵公母·搔首惊闻楚些歌
牟融
搔首惊闻楚些歌，拂衣归去泪悬河。劬劳常想三春恨，
思养其如寸草何。浙水梦怀千里远，苏台愁望白云多。
伤心独有黄堂客，几度临风咏蓼莪。...
临风
客中作·千里云山恋旧游
牟融
千里云山恋旧游，寒窗凉雨夜悠悠。浮亭花竹频劳梦，
别路风烟半是愁。芳草傍人空对酒，流年多病倦登楼。
一杯重向樽前醉，莫遣相思累白头。...
流年
赠杨处厚
牟融
十年学道苦劳神，赢得尊前一病身。天上故人皆自贵，
山中明月独相亲。客心淡泊偏宜静，吾道从容不厌贫。
几度临风一回首，笑看华发及时新。...
淡泊
重赠张籍
牟融
旧日仪容只宛然，笑谈不觉度流年。凡缘未了嗟无子，
薄命能孤不怨天。一醉便同尘外客，百杯疑是酒中仙。
人生随处堪为乐，管甚秋香满鬓边。...
随处
赠殷以道
牟融
世路红尘懒步趋，长年结屋傍岩隅。独留乡井诚非隐，
老向山林不自愚。肯信白圭终在璞，谁怜沧海竟遗珠。
闲来抚景穷吟处，尊酒临风不自娱。...
沧海
翁母些·满头华发向人垂
牟融
满头华发向人垂，长逝音容迥莫追。先垄每怀风木夜，
画堂无复彩衣时。停车遥望孤云影，翘首惊看吊鹤悲。
独有贤人崇孝义，伤心共咏蓼莪诗。...
停车
题山庄·萝屋萧萧事事幽
牟融
萝屋萧萧事事幽，临风搔首远凝眸。东园松菊存遗业，
晚景桑榆乐旧游。吟对清尊江上月，笑谈华发镜中秋。
床头浊酒时时漉，上客相过一任留。...
中秋
沈存尚林亭夜宴
牟融
草堂寂寂景偏幽，到此令人一纵眸。松菊寒香三径晚，
桑榆烟景两淮秋。近山红叶堆林屋，隔浦青帘拂画楼。
终日忘情能自乐，清尊应得遣闲愁。...
红叶
题孙君山亭
牟融
长年乐道远尘氛，静筑藏修学隐沦。吟对琴樽庭下月，
笑看花木槛前春。闲来欲着登山屐，醉里还披漉酒巾。
林壑能忘轩冕贵，白云黄鹤好相亲。...
乐道
题徐俞山居
牟融
青山重叠巧裁攒，引水流泉夜激湍。岚锁岩扉清昼暝，
云归松壑翠阴寒。不因李相门前见，曾向袁生画里看。
老我不堪诗思杳，几回吟倚曲栏干。...
引水
送范启东还京
牟融
萧萧行李上征鞍，满目离情欲去难。客里故人尊酒别，
天涯游子弊裘寒。官桥杨柳和愁折，驿路梅花带雪看。
重到京华旧游处，春风佳丽好盘桓。...
梅花
楼城叙别
牟融
故人为客上神州，倾盖相逢感昔游。屈指年华嗟远别，
对床风雨话离愁。清樽不负花前约，白发惊看镜里秋。
此际那堪重分手，绿波芳草暂停舟。...
分手
写意·寂寥荒馆闭闲门
牟融
寂寥荒馆闭闲门，苔径阴阴屐少痕。白发颠狂尘梦断，
青毡泠落客心存。高山流水琴三弄，明月清风酒一樽。
醉后曲肱林下卧，此生荣辱不须论。...
清风
写意·萧萧华发满头生
牟融
萧萧华发满头生，深远蓬门倦送迎。独喜冥心无外慕，
自怜知命不求荣。闲情欲赋思陶令。卧病何人问马卿。
林下贫居甘困守，尽教城市不知名。...
卧病
赠浙西李相公
牟融
长庚烈烈独遥天，盛世应知降谪仙。月里昔曾分兔药，
人间今喜得椿年。文章政事追先达，冠盖声华羡昔贤。
尊酒与君称寿毕，春风入醉绮罗筵。...
政事
天台·碧溪流水泛桃花
牟融
碧溪流水泛桃花，树绕天台迥不赊。洞里无尘通客境，
人间有路入仙家。鸡鸣犬吠三山近，草静云和一径斜。
此地不知何处去，暂留琼佩卧烟霞。...
云和
送沉翔·江上西风一棹归
牟融
江上西风一棹归，故人此别会应稀。清朝尽道无遗逸，
当路谁曾访少微。谩有才华嗟未达，闲寻鸥鸟暂忘机。
临岐不用空惆怅，未必新丰老布衣。...
才华
过蠡湖·东湖烟水浩漫漫
牟融
东湖烟水浩漫漫，湘浦秋声入夜寒。风外暗香飘落粉，
月中清影舞离鸾。多情袁尹频移席，有道乔仙独倚阑。
几度篝帘相对处，无边诗思到吟坛。...
相对
登环翠楼
牟融
山中地僻好藏修，寂寂幽居架小楼。云树四围当户暝，
烟岚一带隔帘浮。举杯对月邀诗兴，抚景令人豁醉眸。
我亦人间肥遁客，也将踪迹寄林丘。...
踪迹
游报本寺·山房寂寂荜门开
牟融
山房寂寂荜门开，此日相期社友来。雅兴共寻方外乐，
新诗争羡郢中才。茶烟袅袅笼禅榻，竹影萧萧扫径苔。
醉后不知明月上，狂歌直到夜深回。...
萧萧
游报本寺·了然尘事不相关
牟融
了然尘事不相关，锡杖时时独看山。白发任教双鬓改，
黄金难买一生闲。不留活计存囊底，赢得诗名满世间。
自笑微躯长碌碌，几时来此学无还。...
世间
题陈侯竹亭
牟融
曾向幽亭一榻分，清风满座绝尘氛。丹山凤泣钩帘听，
沧海龙吟对酒闻。漠漠暝阴笼砌月，盈盈寒翠动湘云。
岁寒高节谁能识，独有王猷爱此君。...
漠漠
寄永平友人
牟融
故人千里隔天涯，几度临风动远思。贾谊上书曾伏阙，
仲舒陈策欲匡时。高风落落谁同调，往事悠悠我独悲。
何日归来话畴昔，一樽重叙旧襟期。...
悠悠
寄永平友人·朔风猎猎惨寒沙
牟融
朔风猎猎惨寒沙，关月寥寥咽暮笳。放逐一心终去国，
驱驰千里未还家。青蝇点玉原非病，沧海遗珠世所嗟。
直道未容淹屈久，暂劳踪迹寄天涯。...
沧海
陈使君山庄
牟融
新卜幽居地自偏，士林争羡使君贤。数椽潇洒临溪屋，
十亩膏腴附郭田。流水断桥芳草路，淡烟疏雨落花天。
秋成准拟重来此，沉醉何妨一榻眠。...
流水
题寺壁·僧家胜景瞰平川
牟融
僧家胜景瞰平川，雾重岚深马不前。宛转数声花外鸟，
往来几叶渡头船。青山远隔红尘路，碧殿深笼绿树烟。
闻道此中堪遁迹，肯容一榻学逃禅。...

牟融的诗词名句全集
