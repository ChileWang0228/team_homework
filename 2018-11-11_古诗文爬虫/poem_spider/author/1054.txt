诗人:王越
作品数目：16篇
朝代：明代
诗人简介：王越（1426年12月3日-1499年1月12日），初名王悦，字世昌。大名府浚县人。明代中期名将、诗人。景泰二年（1451年），王越登进士第，授御史。累官右副都御史、巡抚大同。明宪宗时...
<<次赵广文韵>> <<次韵答马大理天禄>> <<独坐感怀>> <<走笔送谢大参>> 
<<丁亥中秋>> <<寄王宗贯冢宰>> <<长安怀古·渭水桥边独倚阑>> <<过红石山>> 
<<自咏·自叹儒官拜将官>> 

王越的诗词全集

村乐·爱饮村醪懒赋诗
王越
爱饮村醪懒赋诗，此中真趣有谁知。
教成白鹤如人舞，买个黄牛当马骑。
除草涧边春意足，衔云洞口夕阳迟。
吟成独坐空庭久，正是纱窗月上时。...
洞口
次赵广文韵
王越
欲问黄花借落英，老从篱下避虚名。
可怜世态如云变，安得人心似水平。
终日遣怀唯仗酒，几年绝口不谈兵。
溪山只在衡门外，嬴得清闲了此生。...
终日
玺庵为沈介轩赋
王越
扶桑叶老玉窝新，不似黄金箔上身。
四壁有光留片月，一丝无罅入纤尘。
醉酣柳絮天涯梦，香暖梅花帐底春。
机事息来还自笑，白头多少未闲人。...
梅花
烟雨万竿图为松陵曹少诚作
王越
潇潇南下路漫漫，薄暮归来倚棹看。
疏雨淡烟秋一片，满江飞翠湿衣寒。
漫漫
与李布政彦硕冯佥宪景阳对酌
王越
相逢无奈又离群，樽酒休辞饮几巡。
自笑年来尝送客，不知身是未归人。
马嘶落日青山暮，雁度西风白草新。
别恨十分留一半，三分黄叶二分尘。...
西风
寄王司马公度
王越
坎止流行总付天，功名何用苦忧煎。
樽中有酒宜欢饮，世上无人再少年。
六国竟销苏子印，万金空铸邓通钱。
悠悠世事俱成梦，但得清闲即是仙。...
悠悠
走笔送谢大参
王越
卷地风寒声洌洌，夜深吹落关山雪。
夫君何事远相过，一片冰花冻髯结。
便呼斗酒浇离肠，谈笑气吞胡海热。
三十年来契阔情，无端又作匆匆别。
屈指长安多故人，见君应问天涯客。
为言...
天涯
寄王宗贯冢宰
王越
谪居古郢两年多，往事伤心可奈何。
正是贾生方忌器，不知曾母已投梭。
闰年我值黄杨厄，下里谁听《白雪》歌。
寄与同年老冢宰，平生才气半消磨。...
平生
长安怀古·渭水桥边独倚阑
王越
渭水桥边独倚阑，望中原是古长安。
斩蛇赤帝留神剑，堕泪铜仙泣露盘。
宫锦为帆天外落，霓裳成队月中看。
不堪回首风尘后，北斗城荒雁塔寒。...
月中
过红石山
王越
冬来天气正严凝，红石山高策马登。
风向眼中吹出泪，霜于髯上冻成冰。
平胡岂止如擒虎，用将何须似养鹰。
记得去年经此地，铁衣流汗苦炎蒸。...
去年
春寒·二月边城雪尚飞
王越
二月边城雪尚飞，年年草色见春迟。
不知上苑新桃李，开到东风第几枝。
桃李
次韵答马大理天禄
王越
几经破虏战场中，回首微劳总是空。
乐水我常惭智者，移山谁不笑愚公。
闲来爱饮三杯酒，老去羞谈两石弓。
虚负圣恩无以报，葛衣何敢怨凄风。...
回首
独坐感怀
王越
倚遍曲阑愁似海，满庭风雨昼冥冥。
呼门有客怜孤注，竞醉无人问独醒。
离恨春随芳草绿，归心暮入远山青。
旧时学得幽兰操，弹与钟期一段听。...
归心
丁亥中秋
王越
瑟瑟西风吹雨晴，可怜佳节在边城。
百年人有几时健，一岁月无今夜明。
鲁酒为谁浇战骨，商歌空自怨和盟。
睢阳已死汾阳老，羞对儿曹说用兵。...
用兵
自咏·自叹儒官拜将官
王越
自叹儒官拜将官，谈兵容易用兵难。
世间惟有征夫苦，天下无如边地寒。
发为胡笳吹作雪，心经烽火炼成丹。
朝廷公道明如日，俯仰无惭处处安。...
烽火
谢安图·高卧东山岁月多
王越
高卧东山岁月多，放情声妓欲如何。
后来始为苍生起，却听桓伊席上歌。

王越的诗词名句全集
