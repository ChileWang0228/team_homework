诗人:雷鲤
作品数目：9篇
朝代：明代
诗人简介：雷鲤，字白波，惟化，号半窗山人，明代建安人，著名书法家，工于诗书画，深受神宗欣赏，礼部郎中，曾在单县隐居。他初到黄岗，鹑衣百结，敝冠破履，在一个茶馆内当伙计，劈柴烧火提水打杂，十...
<<题画诗·幽人读书处>> <<题画诗·一棹沧江上>> <<题画诗·万壑千岩飞雪>> <<题画诗·野渡忽横鱼艇>> 
<<题画诗·细路小桥人独往>> <<题画诗·鸟外风烟古寺回>> <<题画诗·古塘秋晓净烟沙>> <<题画诗·竹杖芒鞋一径深>> 
<<题画诗·沧江碧浪飞红叶>> 

雷鲤的诗词全集

题画诗·鸟外风烟古寺回
雷鲤
鸟外风烟古寺回，半帆倒挂夕阳来。
江天物色无人管，处处野棠花自开。
物色
题画诗·竹杖芒鞋一径深
雷鲤
竹杖芒鞋一径深，小桥晴涨泻松阴。
隔江亭子是何处，红叶白云秋满林。
亭子
题画诗·古塘秋晓净烟沙
雷鲤
古塘秋晓净烟沙，篱落西风菊自花。
满目红尘无着处，半帘残日隔溪斜。
红尘
题画诗·幽人读书处
雷鲤
幽人读书处，茅屋倚江开。
云抱长流去，山衔好日来。
读书
题画诗·一棹沧江上
雷鲤
一棹沧江上，烟流带浦沙。
小桃通细涧，别浦入荷花。
荷花
题画诗·万壑千岩飞雪
雷鲤
万壑千岩飞雪，小桥断岸平溪。
得句独骑瘦蹇，寻僧远过招提。
题画诗·野渡忽横鱼艇
雷鲤
野渡忽横鱼艇，长堤直到人家。
闭户悄无人事，闭门自诵南华。
直到
题画诗·细路小桥人独往
雷鲤
细路小桥人独往，落花流水燕飞忙。
松阴匝地沾衣湿，空翠满身风露香。
匝地
题画诗·沧江碧浪飞红叶
雷鲤
沧江碧浪飞红叶，峭壁孤峰倚断云。
一舸图书两知己，海天秋思属平分。

雷鲤的诗词名句全集
