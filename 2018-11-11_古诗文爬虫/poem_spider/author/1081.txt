诗人:陆弼
作品数目：14篇
朝代：明代
诗人简介：陆弼，[明]（约公元一五八二年前后在世）字无从，江都人。生卒年均不详，约明神宗万历十年前后在世，年七十余岁。好博涉，多所撰述。结纳贵豪长者，其声藉甚。常为诗云：匣有鱼肠堪...
<<禅智寺送月上人归黄山>> <<送李季常游白下兼寄俞公临>> <<送丁南羽还休阳>> <<宿句曲山中酒家>> 
<<赠金陵马姬>> <<赠吴姬薛素素>> <<秋日怀庞学博>> <<入闽关·群峦马上俯崔嵬>> 
<<大安道·薄游历吴楚>> 

陆弼的诗词全集

秋日怀庞学博
陆弼
萧萧一径入秋苔，束带时愁长吏催。
旅食又看鸿雁至，家书常共荔枝来。
花边小几听禽坐，竹里孤琴候客开。
千载赋成伤不遇，白头谁惜董生才。...
白头
送李季常游白下兼寄俞公临
陆弼
三月残莺唤客游，秣陵山色满吴钩。
青莲自负名家业，玉树常关异代愁。
花外乌衣迷夕照，帆前白鹭隐春流。
新诗处处堪乘兴，况得羊何好倡酬。...
白鹭
宿句曲山中酒家
陆弼
襆被向天涯，萧条寄酒家。
青山仙宅近，黄叶客途赊。
夜塔飘铃语，风窗堕烛花。
匣中雄剑在，那敢负张华。
烛花
赠吴姬薛素素
陆弼
缨绝钿遗漏欲分，留髡送客意何勤。
酒阑明月生琼树，坐久流萤点绣裙。
子夜歌来犹是夏，巫山梦去总为云。
羞将锦字传哀怨，清磬长依贝叶文。...
巫山
入闽关·群峦马上俯崔嵬
陆弼
群峦马上俯崔嵬，海色遥临睥睨回。
万里职方周地尽，千秋风气汉时开。
危峰春晚常吹雪，急峡天晴忽起雷。
闻道粤南犹列戍，将军谁是伏波才。...
起雷
禅智寺送月上人归黄山
陆弼

长芦初问法，归去畅玄宗。
一衲空山里，孤云何处逢。
寒潭独夜月，秋雨旧房松。
回首茱萸路，相思隔暮钟。

回首
送丁南羽还休阳
陆弼
岁抄孤装出广陵，醉来丝竹易沾膺。
敝裘冷犯山城雪，短笮昏投水店灯。
酒及屠苏堪奉母，经将贝叶独依僧。
紫霄岩畔好明月，后夜思君第几层？...
丝竹
赠金陵马姬
陆弼
杏花屋角响春鸠，沉水香残懒下楼。
剪得石榴新样子，不教人见玉双钩。
石榴
大安道·薄游历吴楚
陆弼
薄游历吴楚，忽忽更南征。
春色关门草，年光过客情。
山衔纡路转，水划峭崖鸣。
一被风尘误，空多世上名。
风尘
弩台·百战余荒台
陆弼
百战余荒台，南归士无几。
草木向人啼，或是六朝鬼。
无几
萤苑·西苑无人归
陆弼
西苑无人归，秋色扬州早。
伤心辇路傍，依旧多腐草。
依旧
无题·珠帘寂寞网流尘
陆弼
珠帘寂寞网流尘，舞歇歌残已十春。
惟有香魂消不得，至今犹作梦中人。
寂寞
雨后登虎丘宿梅花楼僧房
陆弼
高阁藤萝外，扁舟暮雨残。
钟声知客到，山色入门看。
月出千松静，云披片石寒。
支公擅名理，终夕奉清欢。
扁舟
仲春廿日发瓜渚同顾使君益卿赴闽粤郭次甫吴
陆弼
宝剑柳枝春，翩翩向七闽。
青山问丁戊，白发念庚寅。
大雅千年起，穷交数子真。
平生弧矢在，岂是恋风尘。

陆弼的诗词名句全集
