诗人:黄滔
作品数目：201篇
朝代：唐代
诗人简介：黄滔（840-911），字文江，莆田城内前埭（今荔城区东里巷）人，晚唐五代著名的文学家，黄滔出身贫寒，志向远大。他青少年时代在家乡的东峰书堂（今广化寺旁）苦学，唐咸通十三年（872）北上长...
<<别友人·莫恨东墙下>> <<喜翁文尧员外病起>> <<寄汉上友人>> <<忆庐山旧游>> 
<<上刑部卢员外>> <<寄敷水卢校书>> <<贫居冬杪>> <<书事·望岁心空切>> 
<<送僧归北岩寺>> 

黄滔的诗词全集

马嵬·铁马嘶风一渡河
黄滔
铁马嘶风一渡河，泪珠零便作惊波。
鸣泉亦感上皇意，流下陇头呜咽多。
龙脑移香凤辇留，可能千古永悠悠。
夜台若使香魂在，应作烟花出陇头。...
悠悠
上李补阙
黄滔
十洲非暂别，龙尾肯慵登。谏草封山药，朝衣施衲僧。
月留江客待，句历钓船征。终恐林栖去，餐霞叶上升。
山药
寄林宽·相知四十年
黄滔
相知四十年，故国与长安。俱喜今辰在，休论往岁难。
海鸣秋日黑，山直夏风寒。终始前儒道，升沉尽一般。
风寒
送二友游湘中
黄滔
千里楚江新雨晴，同征肯恨迹如萍。孤舟泊处联诗句，
八月中旬宿洞庭。为客早悲烟草绿，移家晚失岳峰青。
今来无计相从去，归日汀洲乞画屏。...
烟草
和陈先辈陪陆舍人春日游曲江
黄滔
刘超游召却诜陪，为忆池亭旧赏来。
红杏花旁见山色，诗成因触鼓声回。
杏花
贾客·大舟有深利
黄滔
大舟有深利，沧海无浅波。
利深波也深，君意竟如何。
鲸鲵齿上路，何如少经过。
经过
秋夕贫居
黄滔
听歌桂席阑，下马槐烟里。豪门腐粱肉，穷巷思糠秕。
孤灯照独吟，半壁秋花死。迟明亦如晦，鸡唱徒为尔。
半壁
闺怨·妾家五岭南
黄滔
妾家五岭南，君戍三城北。雁来虽有书，衡阳越不得。
别久情易料，岂在窥翰墨。塞上无烟花，宁思妾颜色。
翰墨
敷水卢校书
黄滔
九霄无诏下，何事近清尘。宅带松萝僻，日唯猿鸟亲。
吟高仙掌月，期有洞庭人。莫问烟霞句，悬知见岳神。
烟霞
赠怀光上人
黄滔
谢城还拥入，师以接人劳。过午休斋惯，离经吐论高。
顶寒拳素发，珠锐走红绦。终忆泉山寺，听猿看海涛。
过午
别友人·莫恨东墙下
黄滔
莫恨东墙下，频伤命不通。苦心如有感，他日自推公。
雨夜扁舟发，花时别酒空。越山烟翠在，终愧卧云翁。
扁舟
陈侍御新居
黄滔
幕客开新第，词人遍有诗。山怜九仙近，石买太湖奇。
树势想高日，地形夸得时。自然成避俗，休与白云期。
地形
寄从兄璞
黄滔
纵征终不起，相与避烟尘。待到中兴日，同看上国春。
新诗说人尽，旧宅落花频。移觅深山住，啼猿作四邻。
四邻
送友人游边·虏酒不能浓
黄滔
虏酒不能浓，纵倾愁亦重。关河初落日，霜雪下穷冬。
野烧枯蓬旋，沙风匹马冲。蓟门无易过，千里断人踪。
穷冬
下第·昨夜孤灯下
黄滔
昨夜孤灯下，阑干泣数行。辞家从早岁，落第在初场。
青草湖田改，单车客路忙。何人立功业，新命到封王。
单车
秋晚山居
黄滔
爽气遍搜空，难堪倚望中。孤烟愁落日，高木病西风。
山寂樵声出，露凉蝉思穷。此时尘外事，幽默几人同。
幽默
游山·洞门穿瀑布
黄滔
洞门穿瀑布，尘世岂能通。曾有游山客，来逢采药翁。
异花寻复失，幽径蹑还穷。拟作经宵计，风雷立满空。
风雷
题王侍御宅内亭子
黄滔
俗间尘外境，郭内宅中亭。或有人家创，还无莲幕馨。
石曾湖岸见，琴误岳楼听。来客频频说，终须作画屏。
画屏
题道成上人院
黄滔
花宫城郭内，师住亦清凉。何必天台寺，幽禅瀑布房。
簟舒湘竹滑，茗煮蜀芽香。更看道高处，君侯题翠梁。
湘竹
塞下·匹马萧萧去不前
黄滔
匹马萧萧去不前，平芜千里见穷边。关山色死秋深日，
鼓角声沉霜重天。荒骨或衔残铁露，惊风时掠暮沙旋。
陇头冤气无归处，化作阴云飞杳然。...
惊风
别友人·已喜相逢又怨嗟
黄滔
已喜相逢又怨嗟，十年飘泊在京华。大朝多事还停举，
故国经荒未有家。鸟带夕阳投远树，人冲腊雪往边沙。
梦魂空系潇湘岸，烟水茫茫芦苇花。...
夕阳
经安州感故郑郎中
黄滔
云梦江头见故城，人间四十载垂名。马蹄践处东风急，
鸡舌销时北阙惊。岳客出来寻古剑，野猿相聚叫孤茔。
腾身飞上凤凰阁，惆怅终乖吾党情。...
惆怅
出京别崔学士
黄滔
一从门馆遍投文，旋忝恩知骤出群。不道鹤鸡殊羽翼，
许依龙虎借风云。命奇未便乘东律，言重终期雪北军。
欲逐飘蓬向岐路，数宵垂泪恋清芬。...
言重
送僧·才年七岁便从师
黄滔
才年七岁便从师，犹说辞家学佛迟。新劚松萝还不住，
爱寻云水拟何之。孤溪雪满维舟夜，叠嶂猿啼过寺时。
鸟道泷湫悉行后，岂将翻译负心期。...
叠嶂
寓题·每忆家山即涕零
黄滔
每忆家山即涕零，定须归老旧云扃。银河水到人间浊，
丹桂枝垂月里馨。霜雪不飞无翠竹，鲸鲵犹在有青萍。
三千九万平生事，却恨南华说北溟。...
平生
送翁员外承赞
黄滔
谁言吾党命多奇，荣美如君历数稀。衣锦还乡翻是客，
回车谒帝却为归。凤旋北阙虚丹穴，星复南宫逼紫微。
已分十旬无急诏，天涯相送只沾衣。...
南宫
奉和翁文尧员外经过七林书堂见寄之什
黄滔
朱旗引入昔茆堂，半日从容尽日忙。驷马宝车行锡礼，
金章紫绶带天香。山从南国添烟翠，龙起东溟认夜光。
定恐故园留不住，竹风松韵漫凄锵。...
东溟
河南府试秋夕闻新雁
黄滔
湘南飞去日，蓟北乍惊秋。叫出陇云夜，闻为客子愁。
一声初触梦，半白已侵头。旅馆移欹枕，江城起倚楼。
余灯依古壁，片月下沧洲。寂听良宵彻，踌躇感岁流。...
旅馆
和同年赵先辈观文
黄滔
玉兔轮中方是树，金鳌顶上别无山。
虽然回首见烟水，事主酬恩难便闲。
回首
经慈州感谢郎中
黄滔

金声乃是古诗流，况有池塘春草俦。
莫遣宣城独垂号，云山彼此谢公游。

彼此
喜翁文尧员外病起
黄滔
卫玠羊车悬，长卿驷马姿。天嫌太端正，神乃减风仪。
饮冰俾消渴，断谷皆清羸。越僧夸艾炷，秦女隔花枝。
自能论苦器，不假求良医。惊杀漳滨鬼，错与刘生随。
昨日已如虎，今朝谒荀池。扬...
今朝
寄汉上友人
黄滔
襄汉多清景，东游已不能。蒹葭照流水，风雨扑孤灯。
献赋闻新雁，思山见去僧。知君北来日，惆怅亦难胜。
惆怅
忆庐山旧游
黄滔

前年入庐岳，数宿在灵溪。残烛松堂掩，孤峰月狖啼。
平生为客老，胜境失云栖。纵有重游日，烟霞会恐迷。

烟霞
上刑部卢员外
黄滔
谁识在官意，开门树色间。寻幽频宿寺，乞假拟归山。
半白侵吟鬓，微红见药颜。不知琴月夜，几客得同闲。
月夜
寄敷水卢校书
黄滔
谏省垂清论，仙曹岂久临。虽专良史业，未畏直臣心。
路入丹霄近，家藏华岳深。还如韩吏部，谁不望知音。
知音
贫居冬杪
黄滔
数塞未求通，吾非学养蒙。穷居岁杪雨，孤坐夜深风。
年长惭昭代，才微辱至公。还愁把春酒，双泪污杯中。
昭代
书事·望岁心空切
黄滔
望岁心空切，耕夫尽把弓。
千家数人在，一税十年空。
没阵风沙黑，烧城水陆红。
飞章奏西蜀，明诏与殊功。
水陆
送僧归北岩寺
黄滔
北岩泉石清，本自高僧住。新松五十年，藤萝成古树。
题诗昔佳士，清风二林喻。上智失扣关，多被浮名误。
莲扃压月涧，空美黄金布。江翻岛屿沉，木落楼台露。
伊余东还际，每起烟霞慕。旋...
烟霞
寓言·流年五十前
黄滔
流年五十前，朝朝倚少年。流年五十后，日日侵皓首。
非通非介人，谁论四十九。贤哉蘧伯玉，清风独不朽。
流年
长安书事·终不离青山
黄滔
终不离青山，谁道云无心。却是白云士，有时出中林。
昨日擎紫泥，明日要黄金。炎夏群木死，北海惊波深。
伏蒲无一言，草疏贺德音。...
北海
寄友人·君爱桃李花
黄滔
君爱桃李花，桃李花易飘。妾怜松柏色，松柏色难凋。
当年识君初，指期非一朝。今辰见君意，日暮何萧条。
入门有势利，孰能无嚣嚣。...
桃李
落花·落花辞高树
黄滔
落花辞高树，最是愁人处。一一旋成泥，日暮有风雨。
不如沙上蓬，根断随长风。飘然与道俱，无情任西东。
无情
寄徐正字夤
黄滔
八月月如冰，登楼见姑射。美人隔千里，相思无羽驾。
红兰裛露衰，谁以流光讶。何当诗一句，同吟祝玄化。
流光
书怀寄友人·此生如孤灯
黄滔
此生如孤灯，素心挑易尽。不及如顽石，非与磨砻近。
常思扬子云，五藏曾离身。寂寞一生中，千载空清芬。
扬子
寄郑县李侍御
黄滔
古县新烟火，东西入客诗。静长如假日，贫更甚闲时。
僧借松萝住，人将雨雪期。三年一官罢，岳石看成碑。
松萝
送李山人往湘中
黄滔
汉渚往湘川，乘流入远天。新秋无岸水，明月有琴船。
露坐应通晓，萍居恐来年。岳峰千万仞，知上啸猿巅。
通晓
书崔少府居
黄滔
鲁史蜀琴旁，陶然举一觞。夕阳明岛屿，秋水浅池塘。
世乱怜官替，家贫值岁荒。前峰亦曾宿，知有辟寒方。
池塘
贻林铎·终被春闱屈
黄滔
终被春闱屈，低回至白头。寄家僧许岳，钓浦雨移洲。
战士曾怜善，豪门不信愁。王孙草还绿，何处拟羁游。
战士
书怀·退耕逢歉岁
黄滔
退耕逢歉岁，逐贡愧行朝。道在愁虽浅，吟劳鬓欲凋。
破村虹入井，孤馆客投魈。谁怕秋风起，听蝉度渭桥。
秋风
送陈明府归衡阳
黄滔
雏鹤兼留下，单车出柳烟。三年两殊考，一日数离筵。
久别湖波绿，相思岳月圆。翠萝曾隐处，定恐却求仙。

黄滔的诗词名句全集
望岁心空切，耕夫尽把弓。 黄滔。  <<书事·望岁心空切>> 

书事·望岁心空切。 千家数人在，一税十年空。 黄滔。  <<书事·望岁心空切>> 

书事·望岁心空切。 没阵风沙黑，烧城水陆红。 黄滔。  <<书事·望岁心空切>> 

书事·望岁心空切。 飞章奏西蜀，明诏与殊功。 黄滔。  <<书事·望岁心空切>> 

