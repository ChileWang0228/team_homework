诗人:陈埙
作品数目：4篇
朝代：宋代
诗人简介：陈埙，字和仲，号习庵，鄞（今浙江宁波）人。宋宁宗嘉定十年进士，调黄州教授。理宗即位，召为太学录。绍定年间通判嘉兴府，后召为枢密院编修官。端平元年（一二三四）知衢州，徙福建转...
<<茅山·三茅高出七山巅>> <<谢赵宪逼使惠建茶>> <<游虎丘·老龙拖雨过平川>> <<游虎丘·碧玉千寻剑影寒>> 


陈埙的诗词全集

茅山·三茅高出七山巅
陈埙
三茅高出七山巅，顿隔尘沙道路千。
灵籁萧萧风笛弄，奇形奕奕陇牛眠。
人间已有嘉平帝，地下谁通句曲天。
幸喜吾庐居在此，时从寄傲任悠然。...
幸喜
谢赵宪逼使惠建茶
陈埙
贡余自合到侯王，谁遗甘芳入苋肠。
野客惊看龙凤銙，家人学试蟹鱼汤。
题来谏议三封印，分到尚书八饼纲。
尽洒从前腥腐气，时时浇取简编香。...
尚书
游虎丘·老龙拖雨过平川
陈埙
老龙拖雨过平川，晓影初开树色鲜。
有片白云收不尽，日高犹在讲堂边。
讲堂
游虎丘·碧玉千寻剑影寒
陈埙
碧玉千寻剑影寒，夜深光怪逼危阑。
句吴霸略成尘土，空有青山覆石坛。

陈埙的诗词名句全集
