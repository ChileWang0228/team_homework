诗人:施枢
作品数目：166篇
朝代：宋代
诗人简介：施枢，约公元一二三五年前后在世，字知言，号芸隐，丹从人。工诗。嘉熙时，尝为浙东转运使幕属。又尝为越州府僚。枢著有芸隐倦游迁及芸隐横舟稿各一卷，《四库总目》传于世。...
<<送同幕刘正父召试>> <<题至道宫云巢轩>> <<送黄溱游金陵>> <<庙宇傍河彷佛家居>> 
<<次蒙斋至日韵>> <<酬山月江与投赠>> <<五到洞霄兼似冲妙>> <<西兴寄呈东畎先生>> 
<<镜湖韵·畎亩镜中分>> 

施枢的诗词全集

闻雁·飞尽沙田到水乡
施枢
飞尽沙田到水乡，年年来往为谁忙。只贪月夜芦花宿，不是将身傍稻粱。
水乡
雨吟·园林绿尽合清和
施枢
园林绿尽合清和，犹有余寒在薄罗。几缕情风春别柳，一庭苦雨夜鸣莎。人於生处穷通定，事到难时感悟多。水上浮沤频起灭，看来物理总由他。...
园林
破榴·峰壳盈盈万颗珠
施枢
峰壳盈盈万颗珠，润於玛瑙浸冰壶。吟心先自清如水，嚼了寒霜骨更臞。
玛瑙
送同幕刘正父召试
施枢
合是冰壶实露寒，果然笔札对金銮。虽云经世谈何易，谩道忧时事转难。正气必能回坏证，中流当与障狂澜。孰知议论平如砥，且把清规作样看。...
中流
东天目·不谓山行得此晴
施枢
不谓山行得此晴，有名胜处必须经。玉田草满春无极，石室人稀夜不扃。自料俗情应厌倦，谁知幽意在空冥。碧桃却似传消息，一曲琼歌月满庭。...
厌倦
春前一日雪
施枢
历头只有今朝腊，犹雨霏霙满太虚。六出试妆梅欲妒，万花飘絮柳难如。云凝惨送玄冥旆，风舞欢迎青帝车。始信春工多富贵，便堆白玉满前除。...
欢迎
春色韵·才出城门兴便浓
施枢
才出城门兴便浓，晴光野色两俱融。柳方染得三分绿，桃已熏成一半红。山涌林峦荒寺隐，湖分港汊小舟通。相携各自论年事，几度春风上鬓蓬。...
春色
酬瓜畴赵炉夫投赠
施枢
谋生百拙世无如，赢得心清剩读书。薄宦喜从京国路，闲身还似野人居。济川事业归商傅，献赋声名羡子虚。岁晚且留梅作伴，吟边月冷一枝疏。...
声名
对雪·谁使霓裳逞细腰
施枢
谁使霓裳逞细腰，随风尽日袂飘飖。飞花却讶春将遍，舞片还惊易销。看熟似同鸥过渚，兴仙刚道鹤冲霄。吟成谁与相酬酢，赖有疏梅伴寂寥。...
寂寥
嘉熙元日·先春一日纪正元
施枢
先春一日纪正元，熙号初更气候暄。万象光随黄道毂，千官班凑紫宸门。梅迎霁色来窗底，柳挽和风到水根。但原时平年事好，升湛有命不须论。...
平年
赓庚使和毛君玉送墨梅韵
施枢
东风吹上岁寒枝，笔下工夫颇涉奇。此操直应同晚节，有香亦合伴冰姿。淡於浅水笼蟾夜，清似疏篱压雪时。春在小窗横幅里，调羹深意许谁知。...
深意
送妻步归括
施枢
此身元是客，还作送行诗。笑语如今度，绸缪似旧时。买舡春载酒，剪烛夜枰棋。烟雨楼前景，图来慰所思。
烟雨
实际窗前睡香
施枢
瑞锦窠应对锦郎，谁将灵种到幽坊。山深月冷梅花老，压尽群英是此香。
实际
立春·彩胜飘春上鬓蓬
施枢
彩胜飘春上鬓蓬，倚栏一笑问东风。青青柳眼梅花面，才染阳和便不同。
彩胜
客中雨思·细雨粘云结晚愁
施枢
细雨粘云结晚愁，黄金垂地菊钱流。风来不觉窗声战，分却覊怀一半秋。
中雨
风雨·入夏惟忧旱
施枢
入夏惟忧旱，秋来却浸霪。风声连海响，山气与云深。望岁丹心切，忧时白发侵。旅中无别事，隐几自长吟。
风雨
夜泊黄湾·移近黄湾泊短篷
施枢
移近黄湾泊短篷，野云垂地一溪风。渚香吹散荷花雨，几点流萤出苇丛。
荷花
一春屡有阳明之约雨辄尼之将旋幕侍外舅来游
施枢
几有行山约，山灵圣得知。仙家宁易到，尘世亦何为。草润非烟石，花流止水池。不晴还不雨，正是卖饧时。
外舅
道间·一溪新绿涨晴沙
施枢
一溪新绿涨晴沙，傍岸疏篱八九家。桑叶又抽麻正长，绿阴深处响缲车。
对雪·怪得连阴不放晴
施枢
怪得连阴不放晴，直教飞雪试轻盈。风回冉冉霓裳舞，云暗纷纷鹤羽明。大似梅花饶一出，薄於柳絮更多情。披衣端为诗催起，吟得诗成分外清。...
放晴
题至道宫云巢轩
施枢
碧霄路底作生涯，云亦何曾定有家。月印天池心宇净，水鸣环佩出松花。
松花
送黄溱游金陵
施枢
六朝多旧事，谁怀问江山。我亦身重到，材疏语竟悭。燕归秋巷静，鹭去晚洲闲。健笔无轻赋，前贤辙可攀。
前贤
庙宇傍河彷佛家居
施枢
合是清溪近处居，在官却与在家如。柳风拂岸时鸣橹，梅月横窗夜读书。休问舟闲无唤渡，须知水到自成渠。俸钱已足供薪粒，比着简瓢尽有余。...
家居
次蒙斋至日韵
施枢
试检清台历，黄宫气已回。功名难强致，岁月任渠来。雨迳犹存菊，烟村可问梅。为贪吟有伴，到此又徘徊。
徘徊
酬山月江与投赠
施枢
帝里风光好，随缘适宦情。却居城郭外，不杂市廛声。水国霜天冷，梅庭夜月清。正惭无雅韵，敢说到诗名。
霜天
五到洞霄兼似冲妙
施枢
多谢名山不厌人，五来此地着闲身。泉声带雨驱烦暑，空翠萦风绝点尘。金鼎火能知应候，玉壶花自占长春。何时许证三生约，乞借烟霞与卜邻。...
长春
西兴寄呈东畎先生
施枢
生平示始识东州，不谓招邀得漫游。南镇门前秦望晓，西兴浦口浙江秋。风搏怒气潮初落，山涌青冥雨乍收。岂为登临重回首，使星只在五云头。...
怒气
镜湖韵·畎亩镜中分
施枢
畎亩镜中分，沧波杂断云。向来官里赐，今属野人耘。怀古天难问，贪吟日易曛。羽衣遗传本，起诵想余芬。
畎亩
只园寺许询旧宅有戚公水
施枢
应天曾建塔，又此结精庐。释氏缘何熟，诗人今总疏。壁荒遗画水，僧老学医书。笑我重来者，经年不定居。
医书
再赋酬吴鞠潭
施枢
酌酒酬春醉晚红，谁知书剑两无功。渔竿冷浸半丝月，牛背闲消一笛风。仙梦不随狂蝶乱，家书只倩素鱼通。友声更拟迁乔去，底似人情较异同。...
家书
题鹤林丈室用俞紫薇韵
施枢
物我相忘付八还，偶来琼舘扣霞关。玉峰自有三生约，尘世真同一梦间。华表风清丹顶去，缑山月冷碧笙闲。当知象外机无息，肯羡黄金系九环。...
紫薇
双路·王命驱驰不敢轻
施枢
王命驱驰不敢轻，文书要覈去来情。青山步步生幽意，碧涧悠悠趁远程。春浅禽声犹自小，泥酥马迹正宜晴。地名见说名双路，便舍崎岖就坦平。...
崎岖
芍药·天女霜刀剪亦难
施枢
天女霜刀剪亦难，露红烟紫碧阑干。步摇衣袂飘霞佩，钿合钗梁间宝冠。枝上任他无力笑，灯前还作有情看。采根若可苏民病，始信无经载牡丹。...
芍药
三过垂虹·秋来三度过垂虹
施枢
秋来三度过垂虹，灏气横江水接空。帆影轻浮千幅月，渔竿冷浸一线风。枫初落叶前村近，荷有余香别浦通。笑拍阑干地阔，鱠鲈樽酒许谁同。...
阑干
入京·何期又泛玉京船
施枢
何期又泛玉京船，行止於人不偶然。寒力胜如前两夜，世情熟似近三年。只将兴味留诗里，苦乏工夫到酒边。万事看来忙不得，只须委顺乐吾天。...
工夫
芍药·虽殊桃李竞年芳
施枢
虽殊桃李竞年芳，色相惟应付梦乡。纶阁曾看金缕艳，蕊宫初试玉楼妆。露凝深浅烟中泪，日汎温柔雨后香。幸蜀归来花正好，可怜不忍看嫔嫱。...
桃李
牡丹·天然贵格镇群芳
施枢
天然贵格镇群芳，细雨丛中试宝妆。肯与乱红争国色，甘同柔绿挽春光。玉阑倚困娇无力，金鸭沉烟不敢香。可惜承恩亭北赋，苦无妙语告君王。...
群芳
马上·只为溪山有宿盟
施枢
只为溪山有宿盟，两旬两度此经行。马嘶险迳霜蹄滑，鸥舞平沙雪羽轻。豪气不从尘外减，新诗偏向道间成。梅花似有相迎意，野水篱边数蕊明。...
偏向
立春·雪花风细拂春旗
施枢
雪花风细拂春旗，一色云边漏暖曦。群吏守文行故典，长官书祝致新祠。土牛底事遭身碎，彩胜随时把鬓欺。争似野人闲可睡，枕边搔发自吟诗。...
雪花
览镜·心到无营本倦游
施枢
心到无营本倦游，何期身又客王州。匣藏青镜闲情薄，衣染红尘满面羞。风月几曾於我少，波涛半是为人忧。故山幸自堪耕钓，不必生涯足是休。...
倦游
开炉次夕以不禁离抱来访宏庵挑灯细语漏促忘
施枢
客里情怀不自如，夜深来访子云居。挑灯细按新翻曲，拂案同看旧架书。梧叶敲风蛩砌冷，菊香销雨鹤庭虚。相逢且与开眉笑，莫遣吟边酒琖疏。...
挑灯
沧浪·长史遗踪二百年
施枢
长史遗踪二百年，直教名字到今传。渚香细浥莲须雨，野色轻团竹尾烟。但得幽情关水石，何须隐迹痼林泉。客中正有尘缨在，来此清游亦是缘。...
百年
春多日·春到溪山已近旬
施枢
春到溪山已近旬，寻春犹自负深情。爱闲长向梅边立，趁暖时从竹下行。苦乏诗材无可借，更嫌酒病有余酲。算来岂是因名利，才有关心便不清。...
关心
昨夜·昨夜阴风刮地鸣
施枢
昨夜阴风刮地鸣，乱敲窗纸梦魂惊。壁寒剥落泥成片，屋老漂摇瓦作声。野市霜明人迹险，官河水冷客舟横。翻思带甲眠戈者，何幸吟身傍帝城。...
阴风
禹庙·衮服严常祀
施枢
衮服严常祀，平万万世功。圭璋藏道室，弓剑莽幽宫。石定今犹在，梅梁事莫穷。幽寻须作计，多恨雨匆匆。
衮服
夜寒有作·可怪轻寒薄短衾
施枢
可怪轻寒薄短衾，起来搔首傍灯吟。百年易老风前鬓，万事难侵水样心。雁叫云天秋渺渺，虫鸣露砌夜沉沉。朱丝自写无人识，一曲寥寥太古音。...
沉沉
杨蟾川铁佛普度会
施枢
重阴九垒几曾开，广布阴功亦异哉。八景定中朝十极，五云深处步三台。烟腾绿字鸾初下，月照黄坛鹤未来。去地一珠如黍米，天人竞凑郁罗台。...
未来
雪·只消顷刻便漫漫
施枢
只消顷刻便漫漫，人亦求窥造化难。柳外情知非絮落，梅边误作有花看。朱门合席持杯暖，紫塞分屯坐甲寒。慨想英雄当此际，肯分事业与袁安。...
漫漫
雪坡以雨阻山行有诗因亦次韵
施枢
为欲看山助眼明，频占鹊喜报新晴。春光已过三之一，寺世难逢四者并。诗酒深情殊未适，肴蔬薄具亦频更。终来不似西湖好，晴雨皆堪傍柳行。...
次韵
正月十四夜
施枢
覊游偶值上元时，莲艳烧空照锦溪。堂上珠帘如水浸，庭前鳌架与山齐。风传鼓吹春声闹，雨遏笙歌夜语低。自笑蓬窗勤苦士，何当太乙为燃藜。...

施枢的诗词名句全集
