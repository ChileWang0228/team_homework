诗人:贡性之
作品数目：5篇
朝代：元代
诗人简介：贡性之，字友初，一作有初，宣城人。师泰侄。以胄子除簿尉，有刚直名，後补合省理官。入明不仕，居山阴（今浙江绍兴），改名悦，躬耕自给以终，门人私谥曰真晦先生。工诗，善画梅、竹。有...
<<涌金门见柳>> <<绝句·十八姑儿浅淡妆>> <<暮春·吴娃二八正娇容>> <<暮春·惜花公子爱春晴>> 
<<题菜·西风吹动锦斓斑>> 

贡性之的诗词全集

涌金门见柳
贡性之
涌金门外柳垂金，三日不来成绿阴。
折取一枝入城去，使人知道已春深。
金门
绝句·十八姑儿浅淡妆
贡性之
十八姑儿浅淡妆，春衣初试柳芽黄。
三三五五东风里，去上吴山答愿香。
东风
题菜·西风吹动锦斓斑
贡性之
西风吹动锦斓斑，晓起窥园露未干。
三月宿酲醒不得，正思风味到辛盘。
风味
暮春·吴娃二八正娇容
贡性之
吴娃二八正娇容，斗草寻花趁暖风。
日暮归来春困重，秋千间在月明中。
秋千
暮春·惜花公子爱春晴
贡性之
惜花公子爱春晴，骏马骄嘶晓出城。
半醉归来人共看，笑将金弹打流莺。

贡性之的诗词名句全集
