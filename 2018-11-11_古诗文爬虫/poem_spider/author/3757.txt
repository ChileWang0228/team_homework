诗人:姚孝锡
作品数目：30篇
朝代：宋代
诗人简介：姚孝锡，(1097-1179) 字仲纯，号醉轩。江苏省丰县人。金代文学家。姚孝锡所作诗文另有意趣，着有《鸡肋集》，已佚。姚孝锡于宋徽宗政和四年(1114)科举登进士第，调代州兵曹...
<<次韵公才对菊见怀>> <<次韵李相公偶成>> <<寄田朝散善辅>> <<閒居·无客访衰残>> 
<<柳溪别墅>> <<次韵王无竞见寄>> <<东轩琴示儿子沂>> <<和成冠卿见寄>> 
<<题柳溪别墅>> 

姚孝锡的诗词全集

次韵王无竞见寄
姚孝锡
客怀重倚仲宣楼，白草黄云塞上秋。
山色不随尘世改，水声还抱故城流。
隙中畏景那堪玩，镜里衰颜只自羞。
多愧诗人苦相忆，远传佳句吊清愁。...
故城
题腾奉使祠
姚孝锡
本期苏郑共扬穮，不意芝兰失后凋。
遗老只今犹涕泪，后生无复识风标。
西陉雁度霜前塞，滹水樵争日暮桥。
追想生平英伟魄，凌云一笑岂能招。...
追想
次韵李相公偶成
姚孝锡
帘鸟唤归梦，竹风追夕凉。
感时空有泪，却老分无方。
流水依山白，孤云带日黄。
无人共尊酒，散发卧藜床。
散发
东轩琴示儿子沂
姚孝锡
古人无复见，但有东轩琴。
一鼓高山操，因窥古人心。
正声久沈埋，俚耳喧哇淫。
正可自怡悦，不须求赏音。
儿子
题柳溪别墅
姚孝锡
雨霁风和不动尘，柳边携酒赏晴春。
频来溪鸟浑相识，度水穿花不避人。
相识
次李平子登台有感韵
姚孝锡
落日孤云带远冈，戍楼烟瘴旧边场。
疲民卒岁方怀土，远客凭高自忆乡。
汉使一朝延四皓，秦诗千古吊三良。
行藏此意无人解，聊借青山送酒觞。...
行藏
次韵公才对菊见怀
姚孝锡
发蓬新感二毛侵，尚阴清尊对菊斟。
久拟芝兰同臭味，莫疑鱼鸟自高深。
食贫岂复甘秦炙，客病空怀奏楚音。
挂席无由上牛斗，漫凭流水送归心。...
空怀
寄田朝散善辅
姚孝锡
粉署标名旧，山城识面新。
青云摧劝翮，空谷滞幽人。
世路谋身拙，心田育德醇。
久要知可卜，倾盖已情亲。
心田
閒居·无客访衰残
姚孝锡
无客访衰残，柴门尽日关。
耽书真是癖，惜酒近成烟。
苔径行搜句，茅檐卧看山。
却嫌苦镜里，偏照鬓毛斑。
柴门
柳溪别墅
姚孝锡
安车随意饱甘肥，晚食徐行理亦齐。
山市日高人未集，柴门客至饯无啼。
溪桥散望携筇度，野寺牵吟信笔题。
容膝易安聊知适，瓮天閒看舞醯鸡。...
随意
和成冠卿见寄
姚孝锡
别恨频添鬓雪深，百年怀抱郁沈沈。
标名不挂金银榜，涉世空坚铁石心。
俗物何劳供一醉，残僧正欲伴孤吟。
朱弦三弄虚檐寂，唯有清风是赏音。...
清风
溪桥早春
姚孝锡
轻黄未染柳梢匀，连日溪风卷塞尘。
乍暖乍寒花信晚，相呼相应鸟声频。
少勤漫挟经纶策，老懒空余病患身。
追忆故园桃李树，年年红紫为谁新。...
经纶
芭蕉·凤翅摇寒碧
姚孝锡
凤翅摇寒碧，虚庭暑不侵。
何因有恨事，常抱未舒心。
恨事
春日书怀·云散交情薄
姚孝锡
云散交情薄，棋翻世态新。
山容犹带腊，鸟语已回春。
节物惊心遽，丘园入梦频。
东风如解语，端笑未归人。
入梦
春日溪桥
姚孝锡
留恋春光慰病颜，无情风雨卷春还。
阴阴密绿笼溪暗，细细疏红点径斑。
老去益怜诗思涩，欢来聊破酒肠悭。
不嫌门外无车辙，得遂衰慵一味閒。...
车辙
登楼有怀
姚孝锡
老愧凭阑目力昏，百年怀抱向谁论。
晴空雁起云边塞，夕照人归郭外村。
因记昔游惊迅晷，暂将离恨付清尊。
谁人肯似边居士，远驾朱轮过雀门。...
居士
花前独酌二绝句
姚孝锡
老将花酒作知音，起就花前酒自斟。
莫便兴来先酪酊，却妨真赏废搜吟。
知音
绝句·移得名花手自栽
姚孝锡
移得名花手自栽，花知不为老人开。
兴来谁是尊丧客，唯有提壶送酒杯。
绝句
芍药·绿萼披风瘦
姚孝锡
绿萼披风瘦，红苞浥露肥。
只愁春梦断，化作彩云飞。
春梦
睡起·睡起日侵牖
姚孝锡
睡起日侵牖，开轩遥见山。
晓风吹腊尽，芳草惹春还。
烟暖莺迁谷，云低雁渡关。
衰年人事减，遇酒得开颜。
开颜
睡起·生涯甘分寄耕桑
姚孝锡
生涯甘分寄耕桑，山色围门水绕墙。
困病久惩耽酒癖，爱閒犹有和诗忙。
檐冰滴砌春犹冷，野马浮川日渐长。
旧事老年多记忆，故园归梦正悠颺。...
野马
岁晚怀二弟
姚孝锡
和易成欢老易伤，壮游垂白未还乡。
烟尘无复音书到，魂梦犹疲道路长。
爆竹又惊新荐岁，屠苏空忆旧传觞。
年年此日遥相忆，鸿雁何时续断行。...
续断
题佛光寺
姚孝锡
臧谷虽殊竟两亡，倚阑终日念行藏。
已忻境寂洗尘虑，更觉心清闻妙香。
孤鸟带烟来远树，断云收雨下斜阳。
人间未卜蜗牛舍，远目横秋益自伤。...
斜阳
晓霁·一夜云峰卷迅雷
姚孝锡
一夜云峰卷迅雷，残红狼藉点苍苔。
莺声岂解留春住，燕语虚劳唤梦回。
愁寂顿疑诗思减，衰残偏感岁华摧。
柳溪鱼鸟应相识，乘兴无嫌日日来。...
乘兴
用峰山旧韵
姚孝锡
信步西风寺，穷幽未宽赊。
松根缠石瘦，云磴出岩斜。
思爽余三唱，诗成自一家。
空余几两屐。不踏渡溪槎。
西风
旧韵·春水上堤沙
姚孝锡
春水上堤沙，春晴散望赊。
衰年花近眼，久客梦还家。
映日孤鸿没，迎风双燕斜。
平生江海意，早晚送浮槎。
迎风
重九偶成
姚孝锡
天边今日又重阳，陇树红飞雁信霜。
且插茱萸慰衰鬓，莫将诗句挠回肠。
歌勤皓齿人俱醉，舞恋晴晖蝶也忙。
来日预期扶宿酒，未应篱菊减秋香。...
预期
次韵秋兴
姚孝锡
老畏年光速，愁添旅梦多。
西风著梧竹，归思入烟波。
夜永凭诗遣，颜衰得酒和。
故溪千树柳，谁复晒渔蓑。
西风
村居偶成
姚孝锡
静爱柴门野兴幽，杖藜徐步到岩丘。
深林有兽鸟先噪，废圃无人泉自流。
土瘠税租随力办，年丰禾黍过时收。
客来不虑无供给，白酒黄鸡亦易求。...
过时
九日题峰山
姚孝锡
不须歌吹上丛台，千里晴川入座来。
世事难凭休挂口，生涯见在且衔杯。
无情趁暖花先老，有信迎寒雁已回。
遥想故园亲种菊，霜枝露蕊向谁开。...

姚孝锡的诗词名句全集
