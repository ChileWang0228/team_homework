诗人:董师谦
作品数目：14篇
朝代：宋代
诗人简介：董师谦，号南江，三山（今福建福州）人。度宗咸淳七年（一二七一）别院省试赋魁，为平江府教官（《书斋夜话》卷四）。今录诗七首。...
<<梅花三咏>> <<梅花·疏花淡淡月娟娟>> <<梅花·京洛尘中耿素衣>> <<钱塘怀古·历历庚申事>> 
<<钱塘怀古·玉床摇帝座>> <<钱塘怀古·衣带一条水>> <<钱塘怀古·行人指新守>> <<黄山杂咏·苍豹>> 
<<丹霞峰·绮段堆青壁>> 

董师谦的诗词全集

梅花·京洛尘中耿素衣
董师谦
京洛尘中耿素衣，苍头泠面古须眉。
春风红紫百千变，惟有此花如旧时。
旧时
梅花三咏
董师谦
雪花霜须苔鲜枝，玉堂事去且疏篱。
世人孔鼻无分别，吐露芳心欲向谁。
分别
梅花·疏花淡淡月娟娟
董师谦
疏花淡淡月娟娟，静坐参渠花月禅。
翠羽飞来栖未稳，几回搅碎又依然。
静坐
钱塘怀古·历历庚申事
董师谦
历历庚申事，分明在眼前。
讲利如有弊，飞渡定无船。
北使三千里，真州十四年。
酿成亡国恨，一部福华编。
亡国
钱塘怀古·玉床摇帝座
董师谦
玉床摇帝座，青盖出都城。
巷哭行家泪，燕歌四面声。
乾坤遽如许，风雪可邻生。
清晓宫门外，犹听打六更。
乾坤
钱塘怀古·衣带一条水
董师谦
衣带一条水，靴尖三百州。
市朝陈迹在，图籍别人收。
南渡衣冠尽，西湖歌舞休。
久知事当尔，曾记五更头。
西湖
钱塘怀古·行人指新守
董师谦
行人指新守，云此旧宫城。
坐殿衣朝帝，开山何处僧。
日边行塔影，天外送钟声。
王气元无了，何消凿秣陵。
开山
黄山杂咏·苍豹
董师谦
却隐他山雾，来眠此洞云。
区区麛鹿辈，战栗敢子群。
区区
丹霞峰·绮段堆青壁
董师谦
绮段堆青壁，点缀秋颜色。
几使晓来风，纵横裁不得。
纵横
滴水岩·石壁碎寒流
董师谦
石壁碎寒流，行人暮已愁。
更倾风月耳，无水不生秋。
风月
石床峰·原非人力建
董师谦
原非人力建，造化琢磨成。
一枕游仙梦，蟾波白昼生。
白昼
石门峰·暮云无意锁
董师谦
暮云无意锁，春草岂能关。
何事栖霞客，从兹去不还。
栖霞
桃花峰·刘阮辞世尘
董师谦
刘阮辞世尘，桃花谁复主。
无计殢春风，一夜零红雨。
春风
祥符寺·云水最饶处
董师谦
云水最饶处，轮蹄无到时。
夜蟾生佛面，春雪印僧眉。

董师谦的诗词名句全集
