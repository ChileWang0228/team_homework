诗人:徐侨
作品数目：84篇
朝代：宋代
诗人简介：徐侨（1160-1237），字崇甫。南宋政治家、理学家。婺州义乌靖安里龙陂人。中年辞官归里，在孝冯祠旁创办东岩书舍，传讲学17年，以博学、刚直、显达而煊赫于世。朱元龙、康植...
<<韩退之蓝田丞厅>> <<和邵康节苍苍吟>> <<常自在歌>> <<读艺文志>> 
<<和章父兄春归韵>> <<初晴出南山过西湖>> <<次陈和仲惠云山歌韵>> <<虎邱谒和靖祠>> 
<<和滕丞元秀韵>> 

徐侨的诗词全集

酒后·酒正醺人苦不禁
徐侨
酒正醺人苦不禁，诗来撩我可无吟。
轻纨不动清风在，况有松声醒醉心。
清风
即事·在家贫亦好
徐侨
在家贫亦好，居官贫更宜。
布被不妨温，菜羹有余滋。
客至草具杯，事闲遣兴诗。
外此了无挠，澹然心地夷。
心地
虎邱谒和靖祠
徐侨
涵养当用敬，进学在致知。
如车去只轮，跬步不可移。
夫子受师说，惟敬实所持。
升堂逮易箦，参倚日在兹。
遗言落人间，考论极研几。
是心要收敛，中不容毫厘。
大学著明怯，格物及楷梯。...
格物
对雷峰·雷峰顶上两三松
徐侨
雷峰顶上两三松，挺秀扶疎印碧空。
坐石倚筇看不足，此心游泊太虚中。
挺秀
即事·白墁蠲败壁
徐侨
白墁蠲败壁，墨烬沃尘楹。
瓦阙删茅补，墙穿埏土平。
竹栽檐外个，花植盎中茎。
次第成吾趣，婆娑乐此生。
倚门·碧松窝里着吾身
徐侨
碧松窝里着吾身，风在襟裙月在门。
灯火未残弦诵习，一团清兴许谁论。
灯火
常自在歌
徐侨
常自在。常自在，
莫受物触随变改。心常澄太虚，
胸常涵沧海。志常明秋霜，
气常融春霭。常自在。
常自在，莫或欺心旋遮盖。
此心常与天地通，日月神明环内外。
万物森森在吾下，我自小...
无愧
送施持正司理解官
徐侨
人生会合难，四海皆兄弟。
解后若为寮，为情乃其至。
严陵虽陋邦，山水固佳致。
宦游於其间，亦未为失计。
嗟嗟我辈人，志不在名利。
所趋必踏正，所论必根义。
圣门有格言，胡不慥慥尔。...
朝夕
和章父兄春归韵
徐侨
元化浑沦迹已希，不缘风雨翳明辉。
静中会得生生意，满眼春光未始归。
生意
得严陵推官
徐侨
拟乞四明幕下客，忽得严陵阙两年。
造物故怜贫已甚，去家不费一篙船。
世事低昂吾有分，人生出处亦关天。
钓台高士不可尚，赢得桐江在眼前。...
出处
司户摄淳安丞同官送至西湖支使有诗因次韵
徐侨
把酒湖亭一笑逢，沿湖犹拥绿丛丛。
倒涵岚影晴烟紫，回射城阴夕照红。
愁绪不关歌舞外，交情却在别离中。
片帆我亦随西下，小□凭栏蔌蔌风。...
别离
宿野墅五更窗月照瓶中老梅清甚有感
徐侨
桃李纷纷一饷花，风清月白老生涯。
取之无尽山林藏，求而有余农圃家。
游是理中无愧慊，乐吾心处是荣华。
较他弦管凄凉地，卮酒杯羹总自奢。...
荣华
过吴江·北风猎猎送吾船
徐侨
北风猎猎送吾船，夜过吴江炯不眠。
月色微明天覆水，倚看银浪欲无边。
明天
和吕巽伯韵
徐侨
何事贪乘逆水船，此心长向白云边。
琴书篷底一樽酒，花柳江头三月天。
逸兴只将诗句遣，清襟那就俗尘牵。
簿书不到斑衣底，进学输君属壮年。...
壮年
滕丞洎沖天观先以诗来次韵谢之
徐侨
我本山林人，出处无意固。
君亦如山泉，随地为流注。
方其居山时，文豹隐冥雾。
又如出岫云，散漫欻无据。
忆昨我与君，相逢同一处。
时时湖光亭，襟抱一披露。
君横膝上琴，我踵户外屦。...
高寒
喻叔厚总干寄诗甚富
徐侨
从君把酒炉峰下，去踏黄尘三见秋。
别后便教诗社冷，梦中尤忆草堂幽。
忽承珠玉联佳什，賸喜亭池添胜游。
最想版舆频御处，山花庭草总忘忧。...
把酒
竹间纳凉
徐侨
拙哉百事不如人，天畀清闲适我真。
好是山深林密处，且还康济比天民。
清闲
燕兮歌
徐侨
燕兮燕兮，颉颃于飞。
语呢喃兮声哲支，居慕贤兮身缁衣。
高明依栖兮王谢侪其主，去来有节兮春秋兮其旅。
良时赓歌兮对尔吟哦，清燕论文兮聆尔话语。
燕兮燕兮其禽乎，其禽之嘉宾欤。...
春秋
韩退之蓝田丞厅
徐侨
退之作文自天巧，读者未免加人私。
纸尾连衔行雁鹜，同僚翻作刻木期。
句读中分肯趣短，一辈抱睨何多为。
自唐及今袭讹舛，文公有神应点嗤。...
公有
和邵康节苍苍吟
徐侨
穹窿奠计几层苍，缭绕难输九曲肠。
七曜运空机不断，百川流下碍无妨。
千林松柏独坚正，一草薰莸异臭香。
祥戾毛群若麟獍，爱憎羽簇类鸮凰。
最宜春风与秋月，忽作冬雷或夏霜。
万变...
宜春
读艺文志
徐侨
所存诸子少知名，自古陈编浩莫程。
未说合神老成子，谁传谈易杜田生。
到头法语那能废，终久浮言自不行。
只向孔门详答问，正涂坦坦甚分明。...
终久
初晴出南山过西湖
徐侨
积雨郁愁思，初日破春泥。
胜处欲何往，游情翻自迷。
柳招追绿渡，梅引逐香蹊。
却忆杜陵老，殷勤出碧鸡。
殷勤
次陈和仲惠云山歌韵
徐侨
幽人寻坦道，为言柔履刚。
所利在艰正，未取马逐良。
云山坐深窈，无人兰自芳。
青青松与竹，障暑拒雪霜。
人迹所罕到，亶为烟云乡。
老我志彫落，发苍而视茫。
怀哉此丘壑，闲踪寄忀徉。...
坦率
和滕丞元秀韵
徐侨
秋期载酒子云居，春柳还惊绿映渠。
几欲出门阻风雨，半因居幕困文书。
自违清隐三时久，空拟忧怀一日舒。
想见湖边尝独立，不禁鸥鹭问何如。...
独立
后坡·扶筇剥啄一山中
徐侨
扶筇剥啄一山中，幽兴偏於此处浓。
前屏树柯呈列岫，旁开林隙出奇峰。
座迎夜月分吾石，樽度朝云对汝松。
俗客不来人籁寂，省心时听数声钟。...
省心
即事·关吾朝夕事
徐侨
关吾朝夕事，月岭与云岑。
坐册澹中味，竹筇老者襟。
酒随深浅酌，诗任短长吟。
时与七贤语，知音在素琴。
深浅
寄题赵仁父两山堂
徐侨
两山对立着君三，山意无穷勿浪参。
静底规摹随处有，忙时事业个中涵。
移文肯为轻离北，采菊何尝索见南。
会取孔门仁者意，等闲风月不虚谈。...
风月
久不作诗立春以诗并酒送滕知丞
徐侨
羡君萧散脱尘□，别□□官自不卑。
判断湖山诗有按，追呼风月酒随司。
衙官宋玉供奔走，从事青州奉指麾。
惭我真成今俗吏，固应期会绝文移。...
指麾
次韵能之贺除
徐侨
初无家学赡三余，滥被君恩有此除。
非取金华能占对，但令东观与观书。
汗颜莫称英髦选，冷眼终输山泽居。
自昔与君忧世切，只今何策塞侵渔。...
冷眼
道中口占呈能之
徐侨
阙然不见怀千虑，特地相过无一言。
平日交情如水淡，暂时客里似春温。
酒随深浅有余味，事向细微无不论。
漫道与君心莫逆，谁知朴直个中存。...
余味
送真景元直院将漕江东
徐侨
识度追诸老，文章用一班。
志心深国计，正论豫时艰。
将指顾忧地，登车慷慨间。
却闻涂巷语，有诏命公还。
慷慨
漕江东·忧国诚如此
徐侨
忧国诚如此，忧民事可知。
政苛纷蠹螫，官墨厌膏脂。
谁谓长城在，不扶元气衰。
天颜还咫尺，时听远猷驰。
元气
看栽菊·我生随所止
徐侨
我生随所止，唯种竹与菊。
菊靓而无华，竹清而不俗。
渊明兴悠然，子猷爱之酷。
夫我乃兼之，佳趣於尔足。
兼之
懒书问·避闹深违俗
徐侨
避闹深违俗，耽闲懒作书。
故人无诮我，丘壑政关渠。
喜得孙·我五十有四
徐侨
我五十有四，才今见其孙。
汝父亦三十，得子为之昆。
人生百年间，欻如驹隙奔。
其间欣与戚，短长未暇论。
长长与幼幼，一家团春温。
岂惟情爱足，是有礼义存。
嗟我生苦晚，陟岵悲蚤吞。...
功名
行行歌·行行兮何之
徐侨
行行兮何之，郊之畴兮山之径。
耕艺兮雨晴，樵牧兮昕暝。
室庐兮其伦，老稚兮其性。
负者蹇兮趋者劲，役而歌兮游以咏。
机杼兮国资，鸡犬兮家政。
草萋萋其青兮，木蔚蔚其盛。
吭林鸣兮...
萋萋
因报谒过西湖
徐侨
不见西湖两鬓丝，湖光如旧不□欺。
画桥各领游船去，密港谁知渔艇移。
绿柳行疎人步隐，翠荷丛浅鸟飞迟。
清风汗漫知何许，小憩招提独自移。...
清风
咏渔父·占得江湖汗漫天
徐侨
占得江湖汗漫天，了无乡县挂民编。
卖鱼买酒醉日日，长是太平无事年。
太平
咏渔父·只把丝纶当酒金
徐侨
只把丝纶当酒金，世间万事不关心。
月移篷影醒未醒，人在芦花深更深。
芦花
云山歌·云山窈兮风微
徐侨
云山窈兮风微，山径缭兮云依。
兰馨兮晨晞，松樛兮夕晖。
有禽消摇其间兮不去，飞俛啄兮蔌薇。
昂吟兮绿筠枝，春与鼯腾兮秋莺与啼。
希鸾鹄兮志亦几，绝樊弋兮随所栖。
空碧临临兮山...
四围
张家渡买鱼
徐侨
北堂老人性嗜鱼，有鱼一饭空无余。
行水登舟喜动色，几月乃得三四食。
溪涸舟胶挽不去，舍舟行行溪上路。
路入茅舍惟一翁，网挂壁头儿负舂。
问之有底不出渔，水动鱼藏溪作风。
强之...
极目
能之寄诗和其月夜泛舟韵以寓相思
徐侨
别时来悟合并难，君向湖山去不还。
好语欲酬嗟侣少，空餐忘补媿官闲。
身谋未肯忘箕颍，世虑无嫌付触蛮。
幸有孤山陈迹在，倘来同踏石苔斑。...
陈迹
樵夫行·晨征已输行者早
徐侨
晨征已输行者早，纷来敛避樵夫道。
樵夫辛苦刈樵归，昏莫结束更起炊。
夜半出门星月暗，崎岖露草寒濡衣。
入市博得升合粮，归来分与妻儿尝。
依前剥剥上山去，不住朝朝莫莫忙。
樵夫...
虎狼
双松亭·双松如老虬
徐侨
双松如老虬，拜然俯於地。
山下草细微，降从所非类。
昂藏烈丈夫，肯与樵牧比。
樛枝若欲颓，直干固不倚。
外柔内则刚，物耳寓此理。
吾观世俗流，随人尽弃己。
此松乃不然，自下弗为耻。...
行道
同官三人率庆裘元量司直於湖中有诗呈诸公
徐侨
欲晴未晴还不雨，无日无雨又无暑。
烟薄微笼四岸山，空翠却向湖中聚。
今日之游诚佳哉，湖山文字中衔杯。
相为此约亦已久，天相其逢资追陪。
吾侪官闲无一事，平生丘壑讵轻弃。
相从...
钟情
晚望·陂沼盈盈闲绿水
徐侨
陂沼盈盈闲绿水，郊原浩浩涌青禾。
烟连山际无人语，只有晚归樵牧歌。
牧歌
舟溪吟·舟溪群山俱有情
徐侨
舟溪群山俱有情，禺昂环列如逢迎。
东出双秀高冲天，推先两峰当我前。
二水南来炯相顾，合流于西疑欲住。
成此溪山一段情，中有一园十亩平。
著我翛然数间屋，绕屋但栽竹与菊。
扶杖...
景物
和徐敬伯知县别喻伯经韵
徐侨
深院杨花闲暇，小亭林影清微。
忙里不知客去，病中无柰春归。
知客
鉴湖·个中岩壑欠相羊
徐侨
个中岩壑欠相羊，秋色无边古兴长。
寒尽鉴湖仅荷浦，灵遗禹庙尚梅梁。
追寻游舫空千载，物色先贤但一堂。
征□倚风归路晚，可堪晴月照凄凉。...
先贤
立春以诗并酒送滕知丞
徐侨
草残木尽又春来，辜负梅花与酒杯。
政要诗翁裁好句，为从今日洗尘埃。

徐侨的诗词名句全集
