诗人:傅权
作品数目：8篇
朝代：宋代
诗人简介：傅权，字次道，南城（今属江西）人。神宗熙宁三年（一○七○）进士，官建宁军观察推官。学者称东岩先生。曾巩尝称扬其诗（《元丰类稿》卷一六《回傅权书》）。事见《江西诗徵》卷一...
<<横石潭·圆如冰鉴石平横>> <<望仙峰·嵯峨山势傍云天>> <<夜宿东岩寺>> <<再游广福院>> 
<<洞庭晚望·击汰凉风水面回>> <<洞庭晚望·西塞烟痕向晚横>> <<岳阳楼晚眺即事叠韵>> <<晚眺即事·无聊凭眺目西斜>> 


傅权的诗词全集

望仙峰·嵯峨山势傍云天
傅权
嵯峨山势傍云天，试问谁来此望仙。
终日望仙仙不见，始知仙道若茫然。
终日
夜宿东岩寺
傅权
夜宿给孤园，悠然魂欲仙。
恐惊沙上月，莫吸石间泉。
露落萤初度，风回鹤欲眠。
更瞻峰岭气，非雾复非烟。
横石潭·圆如冰鉴石平横
傅权
圆如冰鉴石平横，一派泉流到此停。
我信龙潜应咫尺，终归大海润生灵。
咫尺
再游广福院
傅权
古寺荒凉近水涯，钟声朝暮落渔家。
昔年踪迹曾经此，依旧残阳伴晚霞。
曾经
洞庭晚望·击汰凉风水面回
傅权
击汰凉风水面回，偃虹堤上夕阳开。
含浆老蜌浮光起，迎棹神鸦舞翅回。
醉唱难寻渔笛乐，羁怀易动暮笳哀。
何能雪鹭银鸥侣，尽日无愁曲岸隈。...
夕阳
洞庭晚望·西塞烟痕向晚横
傅权
西塞烟痕向晚横，登临聊复上重城。
湖边匯泽流千派，望里长峦翠一桁。
归楫江皋频错认，怀人天末最关情。
散愁商隐还乘兴，只恐风波愁转生。...
风波
岳阳楼晚眺即事叠韵
傅权
危楼缥缈倚阑斜，无数残阳噪乱鸦。
过客扬帆冲雪浪，渔人举网出银花。
子声落纸间听奕，舌本留香为别茶。
巫峡潇湘恣极览，谁言远望当归家。...
残阳
晚眺即事·无聊凭眺目西斜
傅权
无聊凭眺目西斜，替恨成啼集暮鸦。
远树云中浮墨障，游鱼镜底去菱花。
临高每忆登楼赋，遣兴还尝觅句茶。
到处羁愁多瑟缩，何如烟浦钓人家。...

傅权的诗词名句全集
