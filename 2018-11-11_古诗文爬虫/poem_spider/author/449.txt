诗人:周昙
作品数目：195篇
朝代：唐代
诗人简介：周昙，生卒年不详，籍贯未详。唐代诗人。唐末，曾任国子直讲。著有《咏史诗》八卷，今台湾中央图书馆有影宋抄本《经进周昙咏史诗》三卷。《全唐诗》将其编为二卷，共195首，...
<<再吟·定获英奇不在多>> <<独孤后·腹生奚强有亲疏>> <<叔向·重禄存家不敢言>> <<闲吟·考摭妍媸用破心>> 
<<齐废帝东昏侯>> <<孙叔敖·童稚逢蛇叹不祥>> <<田文·下客常才不足珍>> <<侯嬴朱亥>> 
<<周公·文武传芳百代基>> 

周昙的诗词全集

陈涉·秦法烦苛霸业隳
周昙
秦法烦苛霸业隳，一夫攘臂万夫随。
王侯无种英雄志，燕雀喧喧安得知。
英雄
再吟·定获英奇不在多
周昙
定获英奇不在多，然须设网遍山河。
禽虽一目罗中得，岂可空张一目罗。
山河
范增·智士宁为暗主谟
周昙
智士宁为暗主谟，范公曾不读兵书。
平生心力为谁尽，一事无成空背疽。
心力
独孤后·腹生奚强有亲疏
周昙
腹生奚强有亲疏，怜者为贤弃者愚。
储贰不遭谗构死，隋亡宁便在江都。
江都
孙叔敖·童稚逢蛇叹不祥
周昙
童稚逢蛇叹不祥，虑悲来者为埋藏。
是知阳报由阴施，天爵昭然契日彰。
埋藏
叔向·重禄存家不敢言
周昙
重禄存家不敢言，小臣忧祸亦如然。
明开谏诤能无罪，只此宜为理国先。
谏诤
齐废帝东昏侯
周昙
定策谁扶捕鼠儿，不忧萧衍畏潘妃。
长围既合刀临项，犹惜金钱对落晖。
金钱
闲吟·考摭妍媸用破心
周昙
考摭妍媸用破心，剪裁千古献当今。
闲吟不是闲吟事，事有闲思闲要吟。
剪裁
田文·下客常才不足珍
周昙
下客常才不足珍，谁为狗盗脱强秦。
秦关若待鸡鸣出，笑杀临淄土偶人。
土偶
哀公·贤为邻用国忧危
周昙
贤为邻用国忧危，庙算无非委艳奇。
两叶翠娥春乍展，一毛须去不难吹。
无非
平公·鸿鹄轻腾万里高
周昙
鸿鹄轻腾万里高，何殊朝野得贤豪。
能知翼戴穹苍力，不是蒙茸腹背毛。
穹苍
孙武·理国无难似理兵
周昙
理国无难似理兵，兵家法令贵遵行。
行刑不避君王宠，一笑随刀八阵成。
法令
颜回·陋巷箪瓢困有年
周昙
陋巷箪瓢困有年，是时端木饫腥膻。
宣尼行教何形迹，不肯分甘救子渊。
形迹
子贡·救鲁亡吴事可伤
周昙
救鲁亡吴事可伤，谁令利口说田常。
吴亡必定由端木，鲁亦宜其运不长。
端木
范蠡·西子能令转嫁吴
周昙
西子能令转嫁吴，会稽知尔啄姑苏。
迹高尘外功成处，一叶翩翩在五湖。
五湖
李集·忠谏能坚信正臣
周昙
忠谏能坚信正臣，三沉三屈竟何云。
每沉良久方能语，及语还呼桀纣君。
良久
侯嬴朱亥
周昙
屠肆监门一贱微，信陵交结国人非。
当时不是二君计，匹马那能解赵围。
吟叙·历代兴亡亿万心
周昙
历代兴亡亿万心，圣人观古贵知今。
古今成败无多事，月殿花台幸一吟。
成败
夏禹·尧违天孽赖询谟
周昙
尧违天孽赖询谟，顿免洪波浸碧虚。
海内生灵微伯禹，尽应随浪化为鱼。
生灵
周公·文武传芳百代基
周昙
文武传芳百代基，几多贤哲守成规。
仍闻吐握延儒素，犹恐民疵未尽知。
贤哲
夷齐·让国由衷义亦乖
周昙
让国由衷义亦乖，不知天命匹夫才。
将除暴虐诚能阻，何异崎岖助纣来。
崎岖
文公·灭虢吞虞未息兵
周昙
灭虢吞虞未息兵，柔秦败楚霸威成。
文公徒欲三强服，分晋元来是六卿。
六卿
陈蔡君·楚聘宣尼欲道光
周昙
楚聘宣尼欲道光，是时陈蔡畏邻强。
庸谋但解遮贤路，不解迎贤谋自昌。
贤路
庄辛·庄辛正谏谓妖词
周昙
庄辛正谏谓妖词，兵及鄢陵始悔思。
见兔必能知顾犬，亡羊补栈未为迟。
鄢陵
豫让·门客家臣义莫俦
周昙
门客家臣义莫俦，漆身吞炭不能休。
中行智伯思何异，国士终期国士酬。
门客
毛遂·不识囊中颖脱锥
周昙
不识囊中颖脱锥，功成方信有英奇。
平原门下三千客，得力何曾是素知。
平原
再吟·门下三千各自矜
周昙
门下三千各自矜，频弹剑客独无能。
田文不厌无能客，三窟全身果有凭。
无能
师旷·老能劝学照余生
周昙
老能劝学照余生，似夜随灯到处明。
往行前言如不见，暗中无烛若为行。
余生
子产·为政何门是化源
周昙
为政何门是化源，宽仁高下保安全。
如嫌水德人多狎，拯溺宜将猛济宽。
保安
管仲·美酒浓馨客要沽
周昙
美酒浓馨客要沽，门深谁敢强提壶。
苟非贤主询贤士，肯信沽人畏子獹。
黄歇·春申随质若王图
周昙
春申随质若王图，为主轻生大丈夫。
女子异心安足听，功成何更用阴谟。
女子
中山君·敌临烹子一何庸
周昙
敌临烹子一何庸，激怒来军速自攻。
结怨岂思围不解，愚谋多以杀为雄。
结怨
却成子·陈乐无欢璧在隅
周昙
陈乐无欢璧在隅，宰臣怀智有微谟。
苟非成子当明哲，谁是仁人可托孤。
项籍·九垓垂定弃谋臣
周昙
九垓垂定弃谋臣，一阵无功便杀身。
壮士诚知轻性命，不思辜负八千人。
性命
樊崇徐宣
周昙
庸中佼佼铁铮铮，百万长驱入帝京。
首事纵隳三善在，归仁何虑不全生。
长驱
谢举·叛奴逃数岂堪留
周昙
叛奴逃数岂堪留，忠节曾无肯到头。
朱异早能同远见，青衫宁假帝登楼。
远见
朱异·徒览儒书不学兵
周昙
徒览儒书不学兵，彦和虚得不廉名。
四郊多垒犹相罪，国破将何谢太清。
四郊
贺若弼·破敌将军意气豪
周昙
破敌将军意气豪，请除倾国斩妖娆。
红绡忍染娇春雪，瞪目看行切玉刀。
意气
公子无忌
周昙
按剑临笼震咄呼，鹞甘枭戮伏鸠辜。
能怜钝拙诛豪俊，悯弱摧强真丈夫。
丈夫
再吟·曲突徙薪不谓贤
周昙
曲突徙薪不谓贤，焦头烂额飨盘筵。
时人多是轻先见，不独田家国亦然。
田子奇
周昙
少年为吏虑非循，一骑奔追委使臣。
使者不追何所对，车中缘见白头人。
白头
百里奚
周昙
船骥由来是股肱，在虞虞灭在秦兴。
裁量何异刀将尺，只系用之能不能。
股肱
唐尧·祆氛不起瑞烟轻
周昙
祆氛不起瑞烟轻，端拱垂衣日月明。
传事四方无外役，茅茨深处土阶平。
四方
虞舜·进善惩奸立帝
周昙
进善惩奸立帝功，功成揖让益温恭。
满朝卿士多元凯，为黜兜苗与四凶。
揖让
舜妃·苍梧一望隔重
周昙
苍梧一望隔重云，帝子悲寻不记春。
何事泪痕偏在竹，贞姿应念节高人。
泪痕
再吟·潇湘何代泣幽魂
周昙
潇湘何代泣幽魂，骨化重泉志尚存。
若地道中休下泪，不应新竹有啼痕。
地道
再吟·万古龙门一旦开
周昙
万古龙门一旦开，无成甘死作黄能。
司空定有匡尧术，九载之前何处来。
司空
太康·师保何人为琢磨
周昙
师保何人为琢磨，安知父祖苦辛多。
酒酣禽色方为乐，讵肯闲听五子歌。
琢磨
后稷·人惟邦本本由农
周昙
人惟邦本本由农，旷古谁高后稷功。
百谷且繁三曜在，牲牢郊祀信无穷。
无穷
文王·昭然明德报天休
周昙
昭然明德报天休，礿祭惟馨胜杀牛。
二老五侯何所诈，不归商受尽归周。

周昙的诗词名句全集
