诗人:赵鹤
作品数目：5篇
朝代：明代
诗人简介：赵鹤，字叔鸣，号具区，江都人。弘治九年进士，授户部主事，正德六年（1511）任金华知府，以忤刘瑾谪官。后起为山东提学佥事，生平嗜学不倦，晚年注诸经，考论历代史，正其谬误。一生著述...
<<登州蓬莱阁观东海>> <<登岱·分明苍秀拔云开>> <<登岱·一上遥岑万丈苍>> <<登岱·转转官旌度几峰>> 
<<登岱·东皇祠下走灵氛>> 

赵鹤的诗词全集

登州蓬莱阁观东海
赵鹤
蓬莱阁下晚凉开，倦客乘凉坐未回。
不住鸟声冲雨过，有时龙起带潮来。
愁云尚识田横岛，仙月还虚汉武台。
回首夕阳瀛海上，一尊怀古独徘徊。...
怀古
登岱·分明苍秀拔云开
赵鹤
分明苍秀拔云开，谁凿当年混沌胎。
山压星辰从下看，海浮天地自东回。
一时岱狩雍容礼，千古嵩高制作材。
载说皇朝称祀诏，始知神哲奠三才。...
雍容
登岱·一上遥岑万丈苍
赵鹤
一上遥岑万丈苍，天风应为袭衣裳。
鸡鸣往往看东日，人语时时到下方。
云暗钟声连海树，春浮花气入山堂。
四时未歇登游兴，翻说崖禽唤客忙。...
四时
登岱·转转官旌度几峰
赵鹤
转转官旌度几峰，不知花外有鸣钟。
春空一望青苍里，晓殿齐开紫翠重。
山鸟归时知雨意，崖松到处换云容。
平生奇赏输今日，便欲淋浇浩荡胸。...
浩荡
登岱·东皇祠下走灵氛
赵鹤
东皇祠下走灵氛，今古祈灵剩有文。
不断香灯千里至，有时钟磬四山闻。
雨声直过僧家竹，鸿影平低客路云。
却爱三人花底饮，不妨对影到斜曛。...

赵鹤的诗词名句全集
