诗人:敖英
作品数目：7篇
朝代：明代
诗人简介：敖英，字子发，号东谷。幼罹诬讼，遨游江湖间。苦志积学，淹贯百家。正德庚辰(1520年)中会试，辛已(1521年)授南工部主事，迁礼部郎中，督学陜西、河南。历任藩臬有声，以四川右布...
<<辋川谒王右丞祠>> <<秋兴呈华泉翁>> <<挽萧南塘>> <<塞上曲·军中频宴乐>> 
<<挽符颍江>> <<太岳纪游>> <<太岳纪游·偶来云卧紫霄宫>> 

敖英的诗词全集

辋川谒王右丞祠
敖英
蜀栈青骡不可攀，孤臣无计出秦关。
华清风雨萧萧夜，愁杀江南庾子山。
萧萧
秋兴呈华泉翁
敖英
池头一雨送新凉，小坐茅亭月近床。
和得《竹枝》三百首，西风无雁寄潇湘。
西风
挽萧南塘
敖英
哭君意不尽，观化竟如何。
拟结香山社，俄闻《薤露》歌。
漆灯寒雨暗，邻笛晚风多。
他日南塘路，伤心不忍过。
伤心
塞上曲·军中频宴乐
敖英
军中频宴乐，醉后拥雕鞍。
紫塞连天远，黄云拂地寒。
羌儿叱拨马，胡女固姑冠。
两两三三去，营门倚笑看。
中频
挽符颍江
敖英
吾乡无此老，故旧觉萧条。
刻竹曾联句，寻芳忆并镳。
酒船虚问字，花月罢吹箫。
何日辽东鹤，归来感市朝。
辽东
太岳纪游
敖英
千峰秀色倚天开，万壑春流绕地回。
太子坡前一双鹤，迎人飞过石桥来。
太子
太岳纪游·偶来云卧紫霄宫
敖英
偶来云卧紫霄宫，露洗瑶台月浸空。
夜半星官朝北斗，步虚声在万花中。

敖英的诗词名句全集
