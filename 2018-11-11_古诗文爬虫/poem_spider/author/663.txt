诗人:叶小鸾
作品数目：15篇
朝代：清代
诗人简介：叶小鸾(1616-1632) 明末才女。字琼章，一字瑶期，吴江（今属江苏苏州）人，文学家叶绍袁、沈宜修幼女。貌姣好，工诗，善围棋及琴，又能画，绘山水及落花飞碟，皆有韵致，将嫁而卒，有集名...
<<别蕙绸姊>> <<浣溪沙·初夏>> <<早春红于折梅花至偶成>> <<昭齐姊约归阻风不至>> 
<<春日晓妆>> <<己巳春哭六舅母墓上>> <<雨夜闻箫>> <<别蕙绸姊·枝头余叶堕声干>> 
<<咏画屏美人>> 

叶小鸾的诗词全集

春日晓妆
叶小鸾
揽镜晓风清，双蛾岂画成。
簪花初欲罢，柳外正莺声。
浣溪沙·初夏
叶小鸾
香到酴醾送晚凉，荇风轻约薄罗裳。曲阑凭遍思偏长。
自是幽情慵卷幌，不关春色恼人肠。误他双燕未归梁。
春色
早春红于折梅花至偶成
叶小鸾
迟迟帘影映清宵，日照池塘冻欲消。
公主梅花先傅额，美人杨柳未垂腰。
纱窗绣冷留余线，绮阁香浓绕画绡。
试问待儿芳草色，阶前曾长翠云条？...
试问
游仙诗·可是初逢萼绿华
叶小鸾
可是初逢萼绿华，琼楼烟月几仙家。
坐中听彻凉州曲，笑指窗前夜合花。
中听
昭齐姊约归阻风不至
叶小鸾
寒炉拨尽烬微红，漠漠红云黯碧空。
离别遂如千里月，归期偏怅一帆风。
愁边花发三春日，梦里年惊两鬓中。
雨雪满窗消未得，定应握手几时同。...
三春
别蕙绸姊
叶小鸾
岁月惊从愁里过，梦魂不向别中分。
当时最是无情物，疏柳斜阳若送君。
无情
将授戒再呈泐师
叶小鸾
弱水安能制毒龙，竿头一转拜师功。
从今别却芙容主，承侍猊座沐下风。
拜师
雨夜闻箫
叶小鸾
纱窗徙倚倍无聊，香烬熏炉懒更烧。
一缕箫声何处弄，隔帘微雨湿芭蕉。
芭蕉
咏画屏美人·红深翠浅最芳年
叶小鸾
红深翠浅最芳年，闲倚晴空破绮烟。
何似美人肠断处，海棠和雨晚风前。
肠断
己巳春哭六舅母墓上
叶小鸾
十载恩难报，重泉哭不闻。
年年春草色，肠断一孤坟。
肠断
咏画屏美人
叶小鸾
庭雪初消月半钩，轻漪月色共相流。
玉人斜倚寒无那，两点春山日日愁。
月半
别蕙绸姊·枝头余叶堕声干
叶小鸾
枝头余叶堕声干，天外凄凄雁字寒。
感别却怜双鬓影，竹窗风雨一灯看。
风雨
送蕙绸姊·绿酒盈尊未及衔
叶小鸾
绿酒盈尊未及衔，那堪津树引征帆。
情知此别难留住，相对无言湿杏衫。
相对
仙坛奉呈泐师
叶小鸾
身非巫女惯行云，肯对三星蹴绛裙。
清吹声中轻脱去，瑶天笙鹤两行分。
三星
送蕙绸姊
叶小鸾
丝丝杨柳拂烟轻，总为愁人送别情。
惟有流波似离恨，共将明月伴君行。

叶小鸾的诗词名句全集
