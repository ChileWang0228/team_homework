诗人:赵今燕
作品数目：10篇
朝代：明代
诗人简介：赵今燕，明代女诗人。万历、崇祯（1573～1644）间吴（今江苏苏州）人。徐季恒女。季恒鉴古善谈，暮年始举此女，美慧多艺，而性颇荡。曾嫁武林邵氏，以失行见逐，遂恣为非礼，其写生出入宋...
<<送王仲房还新安>> <<寄陈八玉英时留姑苏>> <<暮春江上送别>> <<送张幼于还吴门>> 
<<送沈嘉则游广陵>> <<燕来·独坐掩罗帏>> <<忆故居·柳絮春泥玉垒封>> <<中秋对客>> 
<<续首句成韵>> 

赵今燕的诗词全集

送沈嘉则游广陵
赵今燕
秋风吹送木兰舟，处处青山待隐侯。
莫向青山歌玉树，扬州花月使人愁。
扬州
忆故居·柳絮春泥玉垒封
赵今燕
柳絮春泥玉垒封，珠帘深锁暮烟浓。
分明记得双栖处，梦绕青楼十二重。
青楼
送王仲房还新安
赵今燕
暮雪江南路，孤城尊酒期。
殷勤折杨柳，还向去年枝。
杨柳
寄陈八玉英时留姑苏
赵今燕
何处箫声独上楼，伤心桃叶水空流。
一从南国春销后，谁复佳人字莫愁。
南国
暮春江上送别
赵今燕
一片潮声下石头，江亭送客使人愁。
可怜垂柳丝千尺，不为春江绾去舟。
垂柳
送张幼于还吴门
赵今燕
花前双泪湿衣裾，把酒江亭落日余。
此去吴江霜月满，逢人好寄洞庭书。
吴江
燕来·独坐掩罗帏
赵今燕
独坐掩罗帏，愁看双燕飞。
思君不如燕，一岁一来归。
中秋对客
赵今燕
月从今夜满，秋向此时分。
莫惜金尊数，清光喜共君。
时分
续首句成韵
赵今燕
桃源人去绛帏寒，强折花枝带笑看。
月上梅梢空有影，风吹柳絮不成团。
柳絮
续首句成韵·桃源人去绛帏寒
赵今燕
桃源人去绛帏寒，万树桃花春未残。
洞口有云留白鹤，人间无路见青鸾。

赵今燕的诗词名句全集
