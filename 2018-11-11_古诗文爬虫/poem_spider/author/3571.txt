诗人:周文
作品数目：19篇
朝代：宋代
诗人简介：周文，字晋仙，号方泉，又号野斋、山楹。原籍阳穀。寧宗庆元间为溧阳丞。与姜夔、葛天民、韩淲等多唱和。有《方泉诗集》传世。周文诗，以汲古阁影宋抄《南宋六十家小集》...
<<中秋鸳湖夜别>> <<秋日过吴门感旧>> <<秋日泛舟怀友>> <<有怀·卷帘何所思>> 
<<有怀·醉罢见明月>> <<游韬光庵与沈千秋分韵作>> <<吴江夜泊·去魄如秋水>> <<中春道中送别>> 
<<夏日和友人见赠并谢兰膏名酒>> 

周文的诗词全集

中秋鸳湖夜别
周文
泣别鸳鸯湖，湖流泪不竭。
去住无两心，水天有双月。
鸳鸯
游韬光庵与沈千秋分韵作
周文
转径白云近，回风清磬残。
霜花欺客眼，江雁怯秋翰。
片石泉声细，千峰日影寒。
烟深鸟不语，归路已漫漫。
石泉
二十初度
周文
作恶春风二十年，愁眉常到镜台前。
去年杨柳为谁折，今岁梅花黯自怜。
梅花
秋日过吴门感旧
周文
香残带缓不胜愁，又见萧条一片秋。
身到故乡翻是客，心惟明月许同舟。
数声新雁凌江下，几点寒鸦逐水流。
遮莫平生多少恨，闲吟欹枕更悠悠。...
寒鸦
暮春·堪嗟分手日
周文
堪嗟分手日，春色冷湖头。
柳絮空飞尽，长条转系愁。
柳絮
秋日泛舟怀友
周文
临风思永夕，极目感深秋。
月落应同照，溪阴故独流。
鸟啼清露下，雁过薄寒收。
衰草犹如岸，空依此夜舟。
犹如
有怀·卷帘何所思
周文
卷帘何所思，独立数归鸟。
不恨落日迟，惟怜君去早。
落日
有怀·醉罢见明月
周文
醉罢见明月，照我还照君。
如何君不见，只见天边云。
吴江夜泊·去魄如秋水
周文
去魄如秋水，清晖未破云。
眼看林影黑，何处照离群。
眼看
中春道中送别
周文
酒香衣袂许追随，何事东风送客悲。
溪遂飞花偏细细，津亭垂柳故丝丝。
征帆人与行云远，失侣心随落日迟。
满目流光君自惜，莫教春色共差池。...
落日
夏日和友人见赠并谢兰膏名酒
周文
睡起独怜人，吟诗感叹频。
蚕眠知入夏，溪涨觉余春。
搔首惭膏沐，停觞忆饮醇。
蒹葭余一水，何处问通津。
蚕眠
夏日·题遍碧苔笺
周文
题遍碧苔笺，吟残绿水篇。
流霞穿树出，明月隔溪悬。
乍听声声笛，还逢泛泛船。
琴心谁共识，山水自相怜。
泛泛
暮春·曾共看花发
周文
曾共看花发，无端又落花。
春归君亦去，谁与惜年华。
无端
暮春·鸟声泣暮雨
周文
鸟声泣暮雨，蝶梦绕东风。
花落不堪问，春光半已空。
春光
暮春·坐起愁如织
周文
坐起愁如织，空斋但寂寥。
不关风雨妒，春色为谁凋。
风雨
暮春·旧愁聊自息
周文
旧愁聊自息，新恨便相催。
欲寄丝千织，无由只雁来。
无由
有所思·两眼断夕阳
周文
两眼断夕阳，两鬓羞临镜。
重门闭不开，唯与愁相竞。
夕阳
吴江夜泊·月明波上白
周文
月明波上白，风送夜声寒。
数点蒹葭露，浑疑泪眼看。
泪眼
吴江夜泊·愁人几点泪
周文
愁人几点泪，不许秋风吹。
吹入吴江里，江流无尽时。

周文的诗词名句全集
