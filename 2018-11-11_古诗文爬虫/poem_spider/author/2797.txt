诗人:章鉴
作品数目：11篇
朝代：宋代
诗人简介：章鉴（1214年-1294年），字公秉，汉族，修水人。号杭山，别号万叟，南宋宰相，修水八贤之一。淳祐四年(1244年)及第，咸淳十年(1274年)拜相，历枢密院御史、中书台人、左侍郎等。至元...
<<过毛竹山>> <<送道士归得日观>> <<杭山·买得渔矶系钓船>> <<杭山八景>> 
<<杭山八景·古洞春泉一脉遥>> <<杭山八景·泠泠双涧泻秋音>> <<杭山八景·达邦大道两迢迢>> <<杭山八景·内史名题古钓台>> 
<<杭山八景·一邦佳景萃峰头>> 

章鉴的诗词全集

送道士归得日观
章鉴
风月诗几卷，江湖屐一双。
断蛟怀剑石，跨鹤叩禅窗。
土润岩生雨，林幽寺隔江。
归当访仙隐，相对酒盈缸。
相对
杭山八景
章鉴
万个长松覆短墙，碧流深处读书房。
香生石觐春云湿，影落篝灯夜雨凉。
亘代陶鎔周礼乐，百年嘉会宋文章。
天机悟到忘言表，又喜涛声送夕阳。...
百年
过毛竹山
章鉴
一重关复一重关，一步难于一步难。
地僻林深晴亦湿，山高风猛夏犹寒。
断崖云影挂枯树，劈涧雷声走怒湍。
不信世间陵欲变，野樵偏识旧衣冠。...
衣冠
杭山·买得渔矶系钓船
章鉴
买得渔矶系钓船，鱼龙吹浪骇鸥眠。
从来白石清泉地，胜似青山小洞天。
浪对客吟思却虏，偶观人弈悟筹边。
夜来风雨秋声早，一段新愁雪满颠。...
风雨
杭山八景·古洞春泉一脉遥
章鉴
古洞春泉一脉遥，骤施雷雨过清宵。
飞湍直下三千丈，急溜横穿十二桥。
雪洒石矼琼练碎，翠分柳树玉花飘。
晓来醉倚高楼望，疑是银河堕碧霄。...
银河
杭山八景·泠泠双涧泻秋音
章鉴
泠泠双涧泻秋音，万齿溪头奏一琴。
雨后更添猿鹤操，夜寒真是水龙吟。
年光送尽从朝暮，律调含来自古今。
借得许由当日耳，听频谁不为清心。...
真是
杭山八景·达邦大道两迢迢
章鉴
达邦大道两迢迢，金辔玲珑匹马骄。
腰褭嘶风蹄蹀躞，骧腾掣电尾萧骚。
雄声已骋才人德，猛气尤思大将骁。
凤臆龙髯谁可并，郭家狮子著先朝。...
大将
杭山八景·内史名题古钓台
章鉴
内史名题古钓台，高风凛凛势崔嵬。
晚烟杨柳垂青缕，春雨桃花点绿苔。
百尺丝纶波荡漾，一宗诗派水潆洄。
何时来借閒灯览，涤尽尘襟万斛埃。...
波荡
杭山八景·一邦佳景萃峰头
章鉴
一邦佳景萃峰头，宇宙钟灵自有由。
银竹霏霏山气盛，火轮颗颗水光浮。
年逢旱涝他方苦，世际丰穰此处优。
瞻望巍峨殊不远，登临仿佛帝王州。...
登临
杭山八景·昔贤曾此著名香
章鉴
昔贤曾此著名香，地位双清四座凉。
吹送几多攀桂客，照来无数探花郎。
光浮盏面龙鳞动，声透琴心兔魄扬。
爽我襟期明我德，步蟾拟驾大鹏翔。...
著名
杭山八景·同云收尽日曈曈
章鉴
同云收尽日曈曈，晓霁分明见九宫。
百里远排银笔架，半峰高叠玉屏风。
螺鬟矗矗深藏翠，石剑棱棱欲露锋。
纵使丹青施妙手，难将写入画图中。...

章鉴的诗词名句全集
