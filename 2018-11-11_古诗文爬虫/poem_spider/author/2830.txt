诗人:宁参
作品数目：10篇
朝代：宋代
诗人简介：宁参，字元素。隠居衡山，与逸人任鵠、王正己、凌蟾、王元等为诗友。太宗太平兴国末卒（《诗话总龟》前集卷一○引《雅言杂载》）。有诗集四卷（《宋史&middot;艺文志》），已佚...
<<县斋十咏·波纹石>> <<藏书阁·洞闢前轩峻>> <<古植槐·谁知深固久>> <<石席·结粹从天匠>> 
<<思齐楼·高闬营层构>> <<惟勤阁·自责思前古>> <<习射亭·危亭当旅进>> <<小庭松·挺质依雕槛>> 
<<永益池·唐贤遗胜地>> 

宁参的诗词全集

惟勤阁·自责思前古
宁参
自责思前古，徒名是永怀。
善声惭偃室，幽兴类萧斋。
未报投虚刃，空防肆毒材。
恪居知有地，{绳纟换亻}俛竞相谐。...
空防
永益池·唐贤遗胜地
宁参
唐贤遗胜地，天泽引初深。
未起朝宗势，先资济众心。
净惟涵宝刹，微或鄙蹄涔。
爽气何偏早，群蛙一夜沉。
爽气
县斋十咏·波纹石
宁参
何必观春渚，他山质自奇。
危层分荡漾，峭碧认逶迤。
禁陛宜相接，星机好共支。
高空如有阙，一补未为迟。
高空
藏书阁·洞闢前轩峻
宁参
洞闢前轩峻，危梯趣若何。
绿苔生未遍，缥帙聚还多。
晓幌吞清旭，秋栏拂静柯。
犹怜铅笔在，公外独频过。
铅笔
古植槐·谁知深固久
宁参
谁知深固久，根怪蛰龙形。
自著三冬市，空怀八命庭。
馀清蝉始噪，茂绿雨初经。
未便惭群木，犹怜桂有馨。
未便
石席·结粹从天匠
宁参
结粹从天匠，周方出翠峦。
宁知磨琢易，须信卷舒难。
角枕清同置，藜床雅并观。
公馀聊偃息，空觉病肤寒。
思齐楼·高闬营层构
宁参
高闬营层构，翚飞势自伸。
已闻能赋客，空忆带星人。
彫槛凭秋迥，朱扉敞汉新。
龟趺清刻在，谁共继芳尘。
龟趺
习射亭·危亭当旅进
宁参
危亭当旅进，飞镝共星鸣。
才奏蘋蘩节，空闻霹雳声。
泽宫期并胜，相圃忆偕行。
敏手无虚发，由来已鹄平。
霹雳
小庭松·挺质依雕槛
宁参
挺质依雕槛，盘根似旧峰。
美材高并接，强榦直相容。
度夕寒声细，凌秋翠影重。
当轩何郁郁，应只待秦封。
郁郁
载荣桐·几年惟悴质
宁参
几年惟悴质，一旦类生稊。
玉甃青初满，银床绿乍齐。
雅胜玄雨润，高称峄阳低。
况有苍姬叶，还当副剪圭。

宁参的诗词名句全集
