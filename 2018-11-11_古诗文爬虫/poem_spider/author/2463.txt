诗人:于尹躬
作品数目：9篇
朝代：五代
诗人简介：于尹躬，京兆万年(今陕西西安)人。父邵，有文名。尹躬于代宗大历中登进士第。宪宗元和二年(807)任中书舍人，六年知贡举，五月坐弟皋谟罪贬洋州刺史，未几卒。生平事迹散见...
<<送友·苍茫日初宴>> <<迎神·卜畋不从>> <<亚献终献>> <<送贺秘监归会稽诗>> 
<<宿蓝田山口奉寄沈员外>> <<江上送友人·看尔动行棹>> <<迎俎酌献>> <<送神·明祀方终>> 
<<释奠武成王乐章>> 

于尹躬的诗词全集

江上送友人·看尔动行棹
于尹躬


看尔动行棹，未收离别筵。千帆忽见及，乱却故人船。
 
纷泊雁群起，逶迤沙溆连。长亭十里外，应是少人烟。

...
逶迤
送贺秘监归会稽诗
于尹躬


飞名紫府内，抗手白云乡。道与松乔匹，荣辞园绮行。
 
夫君既鹤驾，幼子复霓裳。少别留宸藻，东南归路光。

...
幼子
送友·苍茫日初宴
于尹躬
苍茫日初宴，遥野云初收。残雨北山里，夕阳东渡头。
 
舟依渔溓合，水入田家流。何意君迷驾，山林应有秋。
山林
迎神·卜畋不从
于尹躬
卜畋不从，兆发非熊。乃倾荒政，爰佐一戎。盛烈载垂，命祀维崇。
 
日练上戊，宿严閟宫。迎奏嘉至，感而遂通。
亚献终献
于尹躬
贰觞以献，三变其终。顾此非馨，尚达斯衷。茅缩可致，神歆载融。
 
始神翊周，拯溺除凶。时维降祐，永绝兴戎。
释奠武成王乐章
于尹躬
管磬升，膻芗集。上公进，嘉币执。
信以通，僾如及。恢帝功，锡后邑。
四维张，百度立。绵亿载，邈难挹。
乐章
宿蓝田山口奉寄沈员外
于尹躬


山暝飞群鸟，川长泛四邻。烟归河畔草，月照渡头人。
 
朋友怀东道，乡关恋北辰。去留无所适，岐路独迷津。

...
北辰
迎俎酌献
于尹躬

五齐絜，九牢硕。梡橛循，罍斝涤。
进具物，扬鸿绩。和奏发，高灵寂。
虔告终，繁祉锡。昭秩祀，永无易。

告终
送神·明祀方终
于尹躬
明祀方终，备乐斯阕。黝纁就瘗，豆笾告撤。
肸蚃尚馀，光景云灭。返归虚极，神心则悦。

于尹躬的诗词名句全集
