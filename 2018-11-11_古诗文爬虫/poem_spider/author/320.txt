诗人:吴武陵
作品数目：19篇
朝代：唐代
诗人简介：吴武陵（?-835） 初名侃，信州人，一说贵溪人，一说上饶人。系吴面力之子。唐元和二年（807）举进士，拜翰林学士。吴元济叛，武陵遗诗晓之，元济不悟。裴度东讨，韩愈为司马，武陵数因愈...
<<题路左佛堂>> <<上士瓶泉>> <<初日照凤楼>> <<竹岩·不资冬日秀>> 
<<梅溪·夹岸凝清素>> <<桃坞·喷日舒红景>> <<茶岭·顾渚吴商绝>> <<应制为宫嫔咏>> 
<<题朱审寺壁山水画>> 

吴武陵的诗词全集

题路左佛堂
吴武陵
雀儿来逐扬风高，下视鹰鹯意气豪。
自谓能生千里翼，黄昏依旧委蓬蒿。
蓬蒿
竹岩·不资冬日秀
吴武陵
不资冬日秀，为作暑天寒。
先植诚非凤，来翔定是鸾。
暑天
隐月岫·初映钩如线
吴武陵

初映钩如线，终衔镜似钩。
远澄秋水色，高倚晓河流。

秋水
初日照凤楼
吴武陵
旭日烟云殿，朝阳烛帝居。断霞生峻宇，通阁丽晴虚。
流彩连朱槛，腾辉照绮疏。曈昽晨景里，明灭晓光初。
户牖仙山近，轩楹凤翼舒。还如王母过，遥度五云车。...
户牖
梅溪·夹岸凝清素
吴武陵
夹岸凝清素，交枝漾浅沦。
味调方荐实，腊近又先春。
杨柳
题朱审寺壁山水画
吴武陵
朱审偏能视夕岚，洞边深墨写秋潭。
与君一顾西墙画，从此看山不向南。
落日
上士瓶泉
吴武陵

绠汲岂无井，颠崖贵非浚。
愿洒尘垢余，一雨根茎润。

尘垢
桃坞·喷日舒红景
吴武陵
喷日舒红景，通蹊茂绿阴。
终期王母摘，不羡武陵深。
无情
茶岭·顾渚吴商绝
吴武陵
顾渚吴商绝，蒙山蜀信稀。
千丛因此始，含露紫英肥。
蒙山
应制为宫嫔咏
吴武陵
不分前时忤主恩，已甘寂寞守长门。
今朝却得君王顾，重入椒房拭泪痕。
今朝
应制贺边军支春衣
吴武陵
去岁虽无战，今年未得归。皇恩何以报，春日得春衣。
挟纩非真纩，分衣是假衣。从今貔武士，不惮戍金微。
武士
阊门即事·耕夫占募逐楼船
吴武陵
耕夫占募逐楼船，春草青青万顷田。
试上吴门看郡郭，清明几处有新烟。
清明
流杯渠·激曲萦飞箭
吴武陵
激曲萦飞箭，浮沟泛满卮。
将来山太守，早向习家池。
太守
宿云亭·雨合飞危砌
吴武陵
雨合飞危砌，天开卷晓窗。
齐平联郭柳，带绕抱城江。
开卷
胡卢沼·疏凿徒为巧
吴武陵
疏凿徒为巧，圆洼自可澄。
倒花纷错秀，鉴月静涵冰。
茅舍
磐石磴·缭绕缘云上
吴武陵
缭绕缘云上，璘玢甃玉联。
高高曾几折，极目瞰秋鸢。
极目
琵琶台·褊地难层土
吴武陵
褊地难层土，因崖遂削成。
浅深岚嶂色，尽向此中呈。
清凉
客思吟·禾黍正离离
吴武陵
禾黍正离离，南园剪白芝。细腰沉赵女，高髻唱蛮姬。
路愧前冈月，梳惭一颔丝。乡人不可语，独念畏人知。
琉璃
赠项斯·几度见诗诗总好
吴武陵
几度见诗诗总好，及观标格过于诗。
平生不解藏人善，到处逢人说项斯。

吴武陵的诗词名句全集
