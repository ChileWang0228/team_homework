诗人:林亦之
作品数目：141篇
朝代：宋代
诗人简介：林亦之，字学可，福清人，号月渔，福清人。是林光朝的弟子。讲学聚徒于莆之红泉。赵汝愚帅闽，荐于朝，未及命而亦之卒矣。学者称纲山先生。刘克庄评其文高处过《檀弓》、《谷...
<<范宰见寄游草堂谁谓渔盐市之什辄同赋一篇>> <<余倅父子挽词>> <<林伯谟挽词>> <<九月登龙卧山>> 
<<江上·败絮沧江上>> <<黄司业挽词>> <<贺江宰生朝>> <<古龙孺人曹氏挽词>> 
<<古意·深夜步秋檐>> 

林亦之的诗词全集

余倅父子挽词
林亦之
谁唱双棺薤曲悲，前声未断后声随。人间父子情何限，可忍长箫逐个吹。
父子
秋试后再寄林井伯
林亦之
方国三年一合围，圜门屡战定高飞。人如我友无青眼，天岂斯文厌紫微。苦县老聃终遁去，敬亭小谢未须归。丈夫谋宦非身计，荔子山前有彩衣。...
秋试
古意·深夜步秋檐
林亦之
深夜步秋檐，明月照石阶。所忆不可见，乃爱徒兴怀。我欲挂天帆，长江风浪摧。我欲跨绿耳，苍林烟雨回。只有坐长想，佳人安在哉。何时觌来袂，双目冏冏开。...
深夜
秋夜同章三十九弟次邠宿延庆山纪游
林亦之
芭蕉月上照窗扉，屋里老僧眠不知。起来树根饮一盏，举头忽是三更时。藤萝一处一处好，我亦持杯随处坐。山鸡忽叫野钟鸣，满地西风愁杀我。...
延庆
挽词·薤歌才唱已堪嗟
林亦之
薤歌才唱已堪嗟，莫道生平隔海涯。曾向网山图上见，蛇门东去是君家。
生平
孺人郑氏挽词
林亦之
国子先生宅，相传此母贤。一哀孤屿下，再拜十年前。舐犊贪书卷，飞鸾慰暮年。夕阳聊寓曲，终要到新阡。
暮年
戴少美挽词
林亦之
一声哀管水边闻，忽忆秋风留月轩。洛下书生来问字，襄阳耆旧亦过门。游梁无限通宵话，访戴如今何处村。纵使鸾封到幽垅，白云荒草不堪论。...
纵使
古龙孺人曹氏挽词
林亦之
寒原何处哭，下马欲销魂。白日数行泪，黄柑十里村。传家犹墨绶，聘妇尽朱门。似此何多恨，空沤不要论。
朱门
范宰见寄游草堂谁谓渔盐市之什辄同赋一篇
林亦之
谁谓鱼盐市，乃枉大夫轩。既登云霞观，更寻薜萝村。松枝何夹道，萱草况当门。借问阿谁家，此为故人园。倚竹坐半日，论诗到初根。愧无扪虱姿，敢辱辍鸾言。劳劳青衫客，莽莽红尘奔。所至有...
讨论
次韵奉酬致仕通直吴七丈上元所寄之什
林亦之
空齐自合冷如灰，何物龙钟似不才。日日读书无处用，年年作客几时回。君为诸老先生行，我在当初最后来。可忍残春对耆旧，不携斗酒去相陪。...
次韵
九日晦日登烽火山
林亦之
兴来走上烽火山，著足不定秋风寒。四边黄茅滑如雨，低头一看毛发竖。几年要到紫菜乡，大练小练并东墙。如今一时在眼傍，白云浮水天茫茫。酒阑更欲吊虎屋，无端日脚相催促。一奴魋髻一...
烽火
送归·海阳天外已伤怀
林亦之
海阳天外已伤怀，白水墙头转自哀。却是人生难得好，两年只见哭声来。
海阳
挽词·庐陵别驾有慈闱
林亦之
庐陵别驾有慈闱，到处官亭见彩衣。总为青山能送老，不知黄壤却同归。
同归
杨严州母挽词
林亦之
生长大夫宅，来归御史门。吾儿天下宝，此母里人尊。九岭三江外，孤云片月村。同乡无见日，他国赋招魂。
同乡
延庆写真赞·住山头欲白
林亦之
住山头欲白，何尔太邪揄。却厌旧时面，丹青别换模。
山头
网山·居舍高低住
林亦之
居舍高低住，比邻活计同。笭箵嫌月白，螃蟹要霜红。吠犬随村落，卖鱼成老翁。地鹹耕种少，海熟抵年丰。
高低
网山·风涛生长处
林亦之
风涛生长处，土地属东隅。树树悬鱼网，村村吹鹧鸪。酒旗孤屿见，书卷一山无。欲趁鸡豚社，深慙身业儒。
生长
得重字·虎夷长想蕙兰踪
林亦之
虎夷长想蕙兰踪，螺渚幸修桑梓恭。诗造本情天下诵，学传正统世儒宗。三山过客日无数，西海闻人此一逢。官烛行行送归路，半村无月海云重。...
蕙兰
题长乐县灵峰寺望日亭
林亦之
云母江边有草亭，分明见得日头生。一村篱落更何处，此已无天只水声。
望日
挽词·嫁娶比邻近
林亦之
嫁娶比邻近，门庭古要幽。藁砧旧相好，兰玉久从游。双鹤来何处，孤鸾不到头。通家丘嫂行，愁涕白云浮。
邻近
林伯谟挽词
林亦之
幽情千林外，巧思百花前。好事如吾子，伤心叹蚤年。桃蹊亲意悦，薤曲里人怜。半夜悲笳起，凉天野月悬。
半夜
九月登龙卧山
林亦之
复此云山饮，吁嗟空自劳。三回看杞菊，两度叹蓬蒿。昨者唯伤李，如今更忆曹。海阳真俊逸，一等野坟高。
海阳
江上·败絮沧江上
林亦之
败絮沧江上，柴门落日中。论文谁与共，觅句不须工。壮思如秋叶，搔头似老翁。崎岖村浦路，敢自说豪雄。
老翁
黄司业挽词
林亦之
未作鹏飞万里程，一时英俊已铮铮。只应傲雪凌云气，合得惊天动地名。明月酒杯如李白，暮年官职似阳城。秋风癸亥古桐下，多少行人泪眼盈。...
暮年
贺江宰生朝
林亦之
清秋八月月未弦，河阳市上讴声传。今年百姓杯饭足，敢不祝公长命篇。青衫白马鸣琴初，适逢吁嗟舞群巫。日维对案愁眉纡，退食皇皇双颊癯。家虽贫困仰母慈，村村乐业无逃逋。况此一熟十...
海波
稚春母郑氏挽词
林亦之
他谁天外哭声长，有客归程何太忙。同爨情亲如五服，升堂义重比诸郎。昔人浇薤蒸梨事，即我沧家泛宅傍。叹息白头陶母意，中秋三日转凄凉。...
中秋
再用前韵和林守
林亦之
清咏重重画戟边，芳题短短竹篱前。政如美稷西河日，诗到黄初正始年。滕国已歌慈父爱，韩门更感使君贤。铜鱼好句关风教，巴岭赓酬只浪传。...
重重
岁晚山楼书怀
林亦之
傩鼓逢逢志，江边岁又除。哦诗犹古木，高枕尚僧居。脚垢时忘洗，头蓬月懒梳。自应尘事少，非我故耽书。
尘事
送井伯赴上庠
林亦之
紫微巷口送征鞍，白杜村前荳叶寒。一赋雕虫如癸水，千山赢马上长安。短檠已自甘投老，健笔胡为未得官。凤阁起家缘六馆，州人更欲祝东峦。...
起家
舍弟客临平
林亦之
凭谁为问鹡鴒原，灯火三更殒泪痕。天远未知萍梗迹，书来说在藕花村。年华似汝宁为未，场屋如吾已懒言。壁水故人今北去，短长门户好同论。...
门户
瑞峰院夜语奉酬郑簿
林亦之
百级上层峦，呼镫同所欢。瓷杯真有道，行李似无官。妙语胜熊掌，疎才愧鹖冠。古人相见意，不作酒肴看。
熊掌
秋试归访绿烟亭
林亦之
竹迳萦纡去，相逢情若何。江从木杪见，秋向菊边多。谩有风涛想，如今岁月过。唯於交旧里，听取碧云歌。
秋试
秋试罢重九过沧峡
林亦之
野阔村归如暮鸦，路沿溪曲似春蛇。不谙水土愁多病，忽听乡谈喜近家。一带青山将屋绕，数行绿竹倚门斜。年年逆旅逢重九，今岁须看篱下花。...
重九
草堂同爨呈稚春
林亦之
云锦堂前花作堆，寻幽养静属吾侪。高高下下黄柑树，曲曲斜斜碧草阶。数点远山如越县，一条寒水似秦淮。庞公父子能留客，我亦三年忘客怀。...
父子
林义夫母挽词
林亦之
孟母何曾憾，生前锦轴横。东征凤毛好，西府玉昆荣。贝叶忘言处，金床写水声。十年堂上客，一曲自悲鸣。
悲鸣
九月游龙卧山留一夕明日值雨坐超上人房偶题
林亦之
野兴更周遭，应迟问大刀。山房逢雨好，人意与秋高。多谢烹鲜乳，还令厌濁醪。重来须累少，款款听萧骚。
明日
见独斯行叔绮子为赴春试一出江头送别殊令牵
林亦之
巴阑独还岁月深，相送出门自沉吟。十年交旧总如许，狂歌一曲伤人心。今人读书如过客，壶飧只向市头索。吾曹苦思肠几穿，安得相逢不索莫。念我平生弄典坟，六月北窗长闭门。雕肝篆肺得...
送别
江楼陪范长官宴自警一篇戏呈郑主簿
林亦之
几回过海上，此日暂踌躇。未尽尊前酒，还奔使者车。官人无少暇，贱子敢安居。一亩芭蕉圃，如今要自锄。
长官
寄范都厢·南去封题久不闻
林亦之
南去封题久不闻，北来数数听寒暄。联镳太白三千首，击柝长安十二门。飞观凌空天子国，轻帆半日女儿村。渊明好趣柴桑近，官职高卑未要论。...
女儿
寄精严谷堂老宿二十年欲访谷堂观笔法因循去
林亦之
隔浦娟娟古佛庐，几回欲去更踟躇。欲夸柳氏元和脚，要问隋僧智果书。见说交情多隽达，每惭识面尚生疎。山头红叶知无限，可许閒人暂寓居。...
笔法
寄表弟章由之为理曲堆屋庐
林亦之
苦来为客竟何为，宅舍荒村谁与治。别墅虽无辋川画，生涯堪入杜陵诗。身如燕子年年去，家似渔舟处处移。丹井西头曲堆下，更烦岁晚定疎篱。...
处处
和李监仓欲游卧山以海风大作不果往
林亦之
枉蒙龙卧篇，如睹藤萝境。十年招隐士，欲到此山顶。坐石诵离骚，掬水弄清影。无人同荷锄，长愧林下景。昨者逢李侯，一笑便欢领。为言有明月，公事且暂屏。骑驴学贾岛，扪虱唤王猛。双镳云...
公事
丈人行答通平林簿
林亦之
祖龙一出群儒怒，滔滔稷下如抽缕。乐以声传非文字，千年阙断无人补。昔有丈人壶山前，绍兴甲寅乙卯年。定律不待累黍起，瓦缶皆可成宫徵。更言吹律随隆汙，百世不以一声拘。此法汉魏周...
太平
邑大夫范丈宠示广陵余事泠然诵之历历惨恻如
林亦之
尝阅淮南图，萧萧草屋少人居。及读广陵集，恻恻我心欲垂泣。吁嗟恋乡国，生死不肯去。边笳才一动，杀几先此土。可怜此土人，父子无白头。不死於饥即死战，性命只在道旁沟。更闻维扬有鬼...
历历
迎仙致政王修职挽词
林亦之
晦德香泉下，秋风知几回。襟怀如阮达，门阀自唐来。立马曾交语，寒蛩重一哀。生前双锦轴，亦足慰苍苔。 
生前
忆浮家洞·万竹苍苍乌鸟啼
林亦之
万竹苍苍乌鸟啼，一江渺渺薜萝西。幽怀动处兰初长，好句来时月已低。年岁却从为客尽，家书长是倩人题。疎钟日落孤村立，秋燕梁空归思迷。...
苍苍
辛卯岁应举过西峡渡
林亦之
白鹿山头云欲颓，峡门滩下水如雷。锦囊破裂元无用，席帽嶔崎还更来。我自未能逃世俗，人谁便解脱尘埃。扁舟且趁牛羊渡，莫问如今第几回。...
西峡
谢林守架艾轩先生祠堂
林亦之
双阙已嗟秋草边，两楹谁作麦堆前。幸逢皂盖行春日，如见红泉讲道年。工部先生天下士，莆阳太守大夫贤。斯文直待斯人出，千载名声与共传。...
祠堂
戏题稚春杜少陵诗集
林亦之
十年萧萧去武林，橐中唯有谪仙吟。君今失意还山窟，少陵诗集如明月。自怪平生每相似，穷愁嗜好亦如许。饭颗山头旧相逢，安得娟娟同处所。故人语我明年冬，或骑大马长安中。或倚书楼头...
诗集
翁丈柔中同侄昭文相访留两日既别赠以诗
林亦之
委巷无过客，明灯迎此翁。欢欣屐齿折，羞涩酒瓶空。烧芋随家法，论诗到国风。胡麻煮清枣，更拟故人同。

林亦之的诗词名句全集
