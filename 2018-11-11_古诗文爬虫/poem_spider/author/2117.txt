诗人:王惟一
作品数目：12篇
朝代：宋代
诗人简介：王惟一(987-1067)，古代医家名。名王惟德，宋仁宗(赵祯)时当过尚药御，对针灸学很有研究，集宋以前针灸学之大成，著有《铜人腧穴针灸图经》一书，奉旨铸造针灸铜人两座。为中...
<<西江月·学道须当猛烈>> <<西江月·吾道至尊至贵>> <<西江月·大道古今一脉>> <<西江月·看尽丹经万卷>> 
<<西江月·真火本来无候>> <<西江月·沐浴即非卯酉>> <<西江月·一点真阳在坎>> <<西江月·大药元无斤两>> 
<<西江月·太极未分混沌>> 

王惟一的诗词全集

西江月·学道须当猛烈
王惟一
学道须当猛烈，始终确守初心。纤毫物欲不相侵。方得神凝气定。
动静不离中正，阳生剥尽群阴。龙降龙伏鬼神钦。行满便登仙境。...
仙境
西江月·吾道至尊至贵
王惟一
吾道至尊至贵，若非宿骨难知。直须克己至无为。方见本然天理。
万化皆从中起，古今无剩无亏。若能动静不相违。可与神化何异。...
天理
西江月·大道古今一脉
王惟一
大道古今一脉，圣人口口相传。奈何百姓不知焉。尽逐色声迷恋。
在迩不须求远，何消更遇神仙。分明只在眼睛前。日用常行不见。...
分明
西江月·看尽丹经万卷
王惟一
看尽丹经万卷。不明真汞真铅。那堪火候不曾传。都是肓修瞎炼。
一句真诠妙显，得知心得昭然。神归气伏不欹偏。刻刻打成一片。...
知心
西江月·真火本来无候
王惟一
真火本来无候，休拘日月时年。试思混沌未分前。招甚时年证验。
跳出五行外面，丝毫不染尘缘。方知这个妙中玄。一粒宝珠出现。...
日月
西江月·沐浴即非卯酉
王惟一
沐浴即非卯酉。子时冬至休求。但行中道本无修。方信无中生有。
宇宙在乎吾手，常骑铁马闲游。无拘无束且优游。日夜簪花酌酒。...
铁马
西江月·一点真阳在坎
王惟一
一点真阳在坎，移来点化离阴。这些造化义幽深。须是明心见性。
妙在一尘不染，自然对境无心。可怜世上少知音。会得超凡入圣。...
无心
西江月·大药元无斤两
王惟一
大药元无斤两，谁知愈采无穷。西南幽远路难通。意到不劳神用。
坤癸结成真种，移来栽在乾宫。山头雨打任狂风。吹撼根深不动。...
山头
西江月·太极未分混沌
王惟一
太极未分混沌，两仪已非其中。一阳才动破鸿蒙。造化从兹运用。
水火升沉南北，木金间隔西东。略移斗柄指坤宫。尽把五行错综。...
南北
西江月·得一金丹事毕
王惟一
得一金丹事毕，休寻白虎青龙。泥文执象理难通。妙处非铅非汞。
温养身心不动，满怀和气春风。顿然罔念又无功。还藉黄婆提董。...
春风
西江月·离坎不分南北
王惟一
离坎不分南北，木金岂间西东。但诚一念守其中。勿使心神恣纵。
要识前身真种，洞观物我皆空。寂然安静到鸿蒙。四象五行无用。...
前身
西江月·日月相交晦朔
王惟一
日月相交晦朔，龟蛇产在虚危。巽风长向坎中吹。火燥必资神水。
动静皆由心意，与天合德无违。洞然妙理更何疑。说甚短长生死。...

王惟一的诗词名句全集
