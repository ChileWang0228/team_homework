诗人:王齐愈
作品数目：9篇
朝代：宋代
诗人简介：王齐愈，字文甫，宋代词人。四川犍为 人，其弟为王齐万。与眉山苏轼交往颇密，苏轼曾编写《犍为王氏书楼》。事见《舆地纪胜》卷八一《荆湖北路&middot;寿昌军》、《苏文...
<<菩萨蛮·酒中愁说人留久>> <<菩萨蛮·老人愁叹惊年早>> <<菩萨蛮·暑烦人困初时午>> <<虞美人·黄金柳嫩摇丝软>> 
<<车武子宅>> <<菩萨蛮·玉肌香衬冰丝縠>> <<菩萨蛮·吼雷催雨飞沙走>> <<菩萨蛮·兽喷香缕飞长昼>> 
<<菩萨蛮·远香风递莲湖满>> 

王齐愈的诗词全集

虞美人·黄金柳嫩摇丝软
王齐愈
黄金柳嫩摇丝软。永日堂堂掩。卷帘飞燕未归来。客去醉眠欹枕、殢残杯。
眉山浅拂青螺黛。整整垂双带。水沈香熨窄衫轻。莹玉碧溪春溜、眼波横。...
眉山
菩萨蛮·酒中愁说人留久
王齐愈
酒中愁说人留久。久留人说愁中酒。归梦要迟迟。迟迟要梦归。
旧衣香染袖。袖染香衣旧。封短托飞鸿。鸿飞托短封。
久留
菩萨蛮·老人愁叹惊年早
王齐愈
老人愁叹惊年早。早年惊叹愁人老。霜点鬓苍苍。苍苍鬓点霜。
酒杯停欲久。久欲停杯酒。杯酒唤眉开。开眉唤酒杯。
苍苍
菩萨蛮·暑烦人困初时午
王齐愈
暑烦人困初时午。午时初困人烦暑。新诗得酒因。因酒得诗新。
缕金歌眉举。举眉歌金缕。人妒月圆频。频圆月妒人。
午时
车武子宅
王齐愈
儒生骨朽名犹在，高塚相望已乱真。
只认夜深萤聚处，便应泉下读书人。
读书
菩萨蛮·玉肌香衬冰丝縠
王齐愈
玉肌香衬冰丝縠。縠丝冰衬香肌玉。纤指拂眉尖。尖眉拂指纤。
巧裁罗袜小。小袜罗裁巧。移步看尘飞。飞尘看步移。
菩萨
菩萨蛮·吼雷催雨飞沙走
王齐愈
吼雷催雨飞沙走。走沙飞雨催雷吼。波涨泻倾河。河倾泻涨波。
幌纱凉气爽。爽气凉纱幌。幽梦觉仙游。游仙觉梦幽。
仙游
菩萨蛮·兽喷香缕飞长昼
王齐愈
兽喷香缕飞长昼。昼长飞缕香喷兽。迎日喜葵倾。倾葵喜日迎。
卷帘双舞燕。燕舞双帘卷。清簟枕钗横。横钗枕簟清。
喷香
菩萨蛮·远香风递莲湖满
王齐愈
远香风递莲湖满。满湖莲递风香远。光鉴试新妆。妆新试鉴光。
棹穿花处好。好处花穿棹。明月咏歌清。清歌咏月明。

王齐愈的诗词名句全集
