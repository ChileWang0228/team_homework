诗人:李祯
作品数目：44篇
朝代：明代
诗人简介：李祯（1376年-1452年），字昌祺，多称李昌祺，一字维卿，庐陵人。永乐二年(1404)进士，选翰林院庶吉士，曾参与修撰《永乐大典》，擢礼部郎中。洪熙元年(1425)，以才望卓异，迁广西布政...
<<宿端璧寺>> <<彭泽县石崖僧房>> <<早发小孤山遇风>> <<周原幽居>> 
<<重唁山中牡丹>> <<新安谣·垂老频逢岁薄收>> <<至正妓人行>> <<喜张进士叔豫见宿旅舍>> 
<<送陈生归吉水赤岸>> 

李祯的诗词全集

张舒州家观元承旨危素画像
李祯
虞揭凋零玉署空，堂堂至正独推公。
气全河岳英灵秀，手抉云霞制作工。
江总归陈翻恨老，贾生鸣汉早称雄。
丹青似有无穷意，却写南冠入画中。...
称雄
乡人至夜话
李祯
形容不识识乡音，挑尽寒灯到夜深。
故旧凭君休更说，老怀容易便沾襟。
容易
嵩县遇端午
李祯
老大偏多故里心，一逢佳节一沾襟。
谁知此日菖蒲酒，又在山城独自斟。
菖蒲
至正妓人行
李祯
永乐十七年，予自桂林役房山。
是冬解后一遗姬于逆旅中，虽汨没尘土，有衰老态，然尚
余笑谈风韵，犹以紫箫自随。
访其详，盖大都妓人，以才貌隶教坊供奉。
陵迁谷变，将落发为比丘尼，未果。...
大都
宿端璧寺
李祯
遗构象王宫，荒凉小邑东。
一灯秋殿闭，孤榻夜窗空。
饥啮床头鼠，愁吟砌下蛩。
萧萧黄叶坠，庭树颤西风。
萧萧
周原幽居
李祯
山色蛾眉秀，江流燕尾分。
乱蝉吟落日，独鹤引归云。
黄叶溪边树，青帘雨外村。
兴来留客坐，随意倒芳尊。
随意
送陈郎中重使西域
李祯
宝带悬鱼服，雕弧挂马鞯。
皇恩覃万国，虏气詟诸边。
瀚海寒生月，崖城暮锁烟。
欲穷西域事，班范有遗编。
西域
栀子画眉图·昔年曾伴董娇娆
李祯
昔年曾伴董娇娆，长把春山笑倩描。
今日梁园空见画，鸟啼花落鬓萧萧。
萧萧
彭泽县石崖僧房
李祯
窗户俯澄潭，龙宫似可探。
藤萝栖鹘树，瓶锡定僧岩。
斜日疏疏磬，长风去去帆。
只应输野衲，长此卧烟岚。
龙宫
早发小孤山遇风
李祯
湖尽江逾阔，舟穷路若迷。
垂杨春寂寂，芳草雨凄凄。
漩水鼋鼍窟，平沙雁鹜堤。
风波随地有，何处可幽栖。
风波
宿废普济寺
李祯
青山行欲尽，深树见僧房。
云气千峰暝，秋声一院凉。
长藤悬破衲，脱叶覆空廊。
龙象黄金地，萧萧蔓草长。
萧萧
三月四日即景
李祯
忽忽春将暮，俄过三月三。
草谁怜益母，花自媚宜男。
乍到寻巢燕，初眠上箔蚕。
新茶与稚笋，乡味忆江南。
江南
过吴门次萨天锡韵
李祯
七泽三江通甫里，杨柳芙蓉照湖水。
阊门过去是盘门，半掩珠帘画楼里。
靡芜生遍鸳鸯沙，东风落尽棠梨花。
馆娃香径走糜鹿，清夜鬼灯明绛纱。
三高祠下东流续，真娘墓上风吹竹。
西施...
清夜
次襄城·晨铎语西风
李祯
晨铎语西风，衣单怯露浓。
豆苗遮地黑，柿实照园红。
晓色苍茫里，秋光惨澹中。
永怀东汉士，风裁李膺雄。
苍茫
送人南归·年年长在客
李祯
年年长在客，北蓟复南京。
秋雨沧洲雁，春风采石莺。
好山环故里，流水背孤城。
去住无拘系，闲身到处轻。
流水
塞下曲·铁骑蹴交河
李祯
铁骑蹴交河，衔枚半夜过。
雪花凝锁甲，月色冷雕戈。
黠虏俱亡命，连营尽凯歌。
至今青冢骨，犹恨与通和。
凯歌
酬曾学士子棨见赠复职之作
李祯
放逐仍居患难中，三年执役梵王宫。
病来短发逢秋白，老去衰颜借酒红。
心似葵花倾晓日，身同树叶感霜风。
杜陵花竹频生梦，但觉阳春处处融。...
阳春
晚春郊外·雨外林鸠不住啼
李祯
雨外林鸠不住啼，落红狼藉半沾泥。
秧苗带谷根犹浅，麦干垂花穗已齐。
鸥下只投荷叶屿，蝶飞多傍菜花畦。
青山绿水饶诗景，归路扶筇醉懒题。...
狼藉
杨柳枝·细叶如眉绿未匀
李祯
细叶如眉绿未匀，修眉浑似带愁颦。
输他桃杏东风里，不管南游北去人。
东风
重唁山中牡丹
李祯
不烦浇灌不烦栽，长过清明谷雨开。
为问洛阳豪贵客，几家还有旧亭台？
清明
夜雨·得失无心总不惊
李祯
得失无心总不惊，秋来偏动故乡情。
平常窗外梧桐雨，不似今宵不耐听。
梧桐
新安谣·新安野老发垂肩
李祯
新安野老发垂肩，说着先朝泪泫然。
洪武初年真少事，几曾轻到县衙前。
新安
新安谣·垂老频逢岁薄收
李祯
垂老频逢岁薄收，秋租多欠卖耕牛。
县官不暇怜饥馁，唤拽官车上陕州。
耕牛
喜张进士叔豫见宿旅舍
李祯
穷巷寂无邻，青灯共故人。
远声霜下磬，孤影客边身。
露冷蛩相吊，庭寒月自亲。
殷勤一瓢酒，更与话酸辛。
酸辛
送陈生归吉水赤岸
李祯
清砧兼落叶，总是别离情。
去路千程远，归舟一叶轻。
秋云连树暗，寒日映川明。
亦有沧浪兴，何时共濯缨。
沧浪
送周秀才游长沙
李祯
迢递长沙道，萧条晏岁游。
乱山黄叶寺，孤棹白摐洲。
夕鸟冲船过，寒波背郭流。
毋论卑暑地，贾傅昔曾留。
萧条
送戴教授北行
李祯
别路三春雨，行舟五两风。
花香随路减，柳色上衣浓。
共是青云客，先成白发翁。
离情如逝水，万折亦朝东。
青云
送人南归·离弦兼楚调
李祯
离弦兼楚调，忍向醉时闻。
连岁长为客，他乡更别君。
鸥波明夕照，雁字写秋云。
迢递还乡梦，相随过海门。
夕照
赋落花·愁红怨粉各依依
李祯
愁红怨粉各依依，树下偏多树上稀。
总为春光争艳冶，却教夜雨妒芳菲。
数枝浸水鱼吹去，几片萦林蝶趁飞。
莫怪东风成薄幸，犹能收拾点人衣。...
收拾
柳·含烟袅雾自青青
李祯
含烟袅雾自青青，爱近官桥与驿亭。
春满章台偏婀娜，秋深隋岸最凋零。
长从苏小门前折，几向龟年笛里听。
绝胜东风桃李树，飞花犹解化浮萍。...
浮萍
驾幸朝天宫祭星之作
李祯
上帝萧台卫百灵，储皇拂曙醮群星。
清都秘箓开云篆，白昼神雷掷火铃。
晓露未干珠树湿，天风微动宝花零。
叨恩久在南宫里，长从銮舆幸冶亭。...
南宫
孝陵秋日陪祀柬彭赞礼永年
李祯
钟山欲晓色苍苍，小辇轻舆出建章。
苑鹿不惊仙仗过，潭龙故喷御泉香。
重城隐雾留残月，高树含风送早凉。
惟有祠官最清贵，时来导驾沐恩光。...
残月
送熊生还乡
李祯
石头城下柳萧疏，久客怀归念远途。
乡梦每生钟断后，客愁偏在酒醒初。
扁舟暮雨青衫薄，折苇凉风白鸟孤。
拟共丘园寻别业，临岐相送独踟蹰。...
踟蹰
晚春郊外
李祯
柳外轻风拂面来，春忙半是杜鹃催。
多般野菜参差老，几样林花接续开。
竹为近阶难迸笋，松因临水易生苔。
追思往日嬉游伴，聚散如云倍可哀。...
往日
杨柳枝·参差几树瞰长河
李祯
参差几树瞰长河，树树垂金拂绿波。
不是秋来易零落，自缘人世别离多。
零落
客夜闻砧
李祯
荒草萧萧郭隗台，清砧明月两堪哀。
千愁百感多如雨，今夜灯前一并来。
萧萧
房山旅舍
李祯
枕寒衾冷对孤灯，室似邮亭榻似僧。
清泪几行揩又落，斜风细雨送残更。
邮亭
重游龙济寺悼无为能上人
李祯
北涉南游二十霜，幻身重到赞公房。
苔侵素壁松枝偃，独自焚香拜影堂。
自焚
山路谑花
李祯
枝头地上总猩红，几树繁开几树空。
颜色一般荣悴别，谁将此意问东风。
东风
花答·多谢天公着意栽
李祯
多谢天公着意栽，不教妆点艳亭台。
无人剪折无人赏，嬴得年年自在开。
着意
山中见牡丹
李祯
不嫌恶雨并乖风，且共山花作伴红。
纵在五侯池馆里，可能春去不成空。
嫌恶
宜阳山中
李祯
绿阴重叠鸟间关，野枣花香宿雨残。
天遣浮云都卷尽，教人一路看青山。
浮云
新安谣·当夫当匠子孙亡
李祯
当夫当匠子孙亡，田地荒芜户有粮。
昨日迤西蕃使过，尽驱妇女赶牛羊。
妇女
栀子画眉图
李祯
薝卜初开雪亚枝，枝头好鸟立成痴。
少年京兆风流处，似汝花间对语时。

李祯的诗词名句全集
