诗人:杨修
作品数目：38篇
朝代：宋代
诗人简介：杨修，字德祖，司隶部弘农郡华阴人，太尉杨彪之子，是我国古代伟大的文学家。杨修为人恭敬，学问渊博，极聪慧，建安年间被推选为孝廉，不久改任郎中，后改人丞相府仓曹属主簿。史载...
<<春磵·手拖葛屦坐藜床>> <<东冶亭·忍泪相看酒共持>> <<洞玄观·葛玄功行满三千>> <<白杨路·残枝败叶几沾春>> 
<<半阳湖·江南龙节水为乡>> <<覆杯池·金杯覆处旧池枯>> <<横塘·早潮才过晚潮来>> <<麾扇渡·旌旗烁石刃凝霜>> 
<<九日台·甲光如水戟如霜>> 

杨修的诗词全集

台城·六朝遗迹好山川
杨修
六朝遗迹好山川，宫阙灰寒草树烟。
江令白头归故国，多情合赋黍离篇。
白头
春磵·手拖葛屦坐藜床
杨修
手拖葛屦坐藜床，竹树萧然一水傍。
枕上白云船下月，卜邻东磵胜东冈。
层城观·秋星如弹月如梳
杨修
秋星如弹月如梳，宫妓香添乞巧炉。
万缕千针同一意，眼穿肠断得知无。
同一
东冶亭·忍泪相看酒共持
杨修
忍泪相看酒共持，一生心事几人知。
年年折尽东亭柳，此别绵绵无尽期。
绵绵
洞玄观·葛玄功行满三千
杨修
葛玄功行满三千，白日骖鸾上碧天。
留得旧时坛宇在，后人方信有神仙。
旧时
横塘·早潮才过晚潮来
杨修
早潮才过晚潮来，一一轩窗照水开。
鉴面无尘风不动，分明倒影见楼台。
分明
应潮井·碧甃时时减复增
杨修
碧甃时时减复增，山头海面密相应。
古来泉脉谁穿过，潮落潮生不暂澄。
落潮
石阙·双石巍巍慰眼青
杨修
双石巍巍慰眼青，满朝珍重佐公铭。
官城府寺俱灰烬，翻使他人漫涕零。
灰烬
白杨路·残枝败叶几沾春
杨修
残枝败叶几沾春，莫问栽培迹已陈。
细雨斜风恨无力，萧萧满路更愁人。
无力
半阳湖·江南龙节水为乡
杨修
江南龙节水为乡，水不纯阴有半阳。
一片湖光共深浅，两般泉脉异温凉。
深浅
覆杯池·金杯覆处旧池枯
杨修
金杯覆处旧池枯，此后还曾一醉无。
东晋中兴股肱力，元皇也学管夷吾。
股肱
麾扇渡·旌旗烁石刃凝霜
杨修
旌旗烁石刃凝霜，甲楯如龙人似狼。
羽扇一挥风偃草，策勋多谢顾丹阳。
丹阳
九日台·甲光如水戟如霜
杨修
甲光如水戟如霜，御酒杯浮菊半黄。
东日西风满天仗，箫韶一部奏清商。
西风
白都山·驾鹤骖鸾自古闻
杨修
驾鹤骖鸾自古闻，策名仙籍是真君。
天边旧迹无寻处，满目青山空白云。
空白
北渠·金殿分来玉砌流
杨修
金殿分来玉砌流，黑龙河撤凤池头。
后庭花落恩波断，翻与南塘作御沟。
蚕室·摘茧抽丝女在机
杨修
摘茧抽丝女在机，茅檐苇箔旧堂扉。
年年桑柘如云绿，翻织谁家锦地衣。
地衣
长命洲·梁武慈悲不鼎烹
杨修
梁武慈悲不鼎烹，蒙恩豢养亦虚名。
狐狸口腹应潜饱，就死多于日放翁。
口腹
驰道·路平如砥直如弦
杨修
路平如砥直如弦，官柳千株拂翠烟。
玉勒金镳天下骏，急于奔电更加鞭。
更加
独足台·鸟迹分明在帝台
杨修
鸟迹分明在帝台，管弦声里辄书来。
回头一觉风流梦，犹得朱门傍水开。
风流
焚衣街·短头金缕又珠胎
杨修
短头金缕又珠胎，烟绪香云昼不开。
御路傍人皆欢息，逡巡红焰作青灰。
逡巡
灵和殿·得地恩深雨露遍
杨修
得地恩深雨露遍，丹墀左右玉阶前。
君王属意君知否，恰似风流美少年。
属意
明庆寺·翠壁如屏旱不枯
杨修
翠壁如屏旱不枯，一泓甘滑饮醍醐。
高僧到此闻丝竹，还有金鳞对跃无。
丝竹
齐云观·上界笙歌下界闻
杨修
上界笙歌下界闻，缕金罗袖郁金裙。
倚阑红粉如花面，不见巫山空慕云。
巫山
桃叶渡·桃叶桃根柳岸头
杨修
桃叶桃根柳岸头，献之才调颇风流。
相看不语横波急，艇子翻成送莫愁。
横波
天阙山·牛头天际碧凝岚
杨修
牛头天际碧凝岚，王导无稽示妄谈。
若以远山为上阙，长安应合指终南。
长安
听筝堂·雁柱鸾弦十有三
杨修
雁柱鸾弦十有三，南山安石位岩岩。
逡巡奏罢金滕曲，堂上沾襟叹不凡。
逡巡
铜螭署·挈壶传箭逼天聪
杨修
挈壶传箭逼天聪，铸出蟠螭巧范同。
何事腹中藏怪物，人惊蝘蜓气如虹。
怪物
秦淮·一气东南三斗牛
杨修
一气东南三斗牛，祖龙空为子孙忧。
金陵地脉何曾断，不觉真人已姓刘。
地脉
青谿·倾城倾国两妃嫔
杨修
倾城倾国两妃嫔，此地闻名不见人。
潜想旧时红粉面，落花风里步香尘。
旧时
三断石·孙吴纪德旧刊碑
杨修
孙吴纪德旧刊碑，埋没蟠螭与伏龟。
惆怅石冈三断在，至今犹似鼎分时。
惆怅
新宫·玉案金炉对御床
杨修
玉案金炉对御床，岿然应是鲁灵光。
螭头直上双鱼尾，不让西京旧柏梁。
灵光
燕雀湖·平湖岸侧见高坟
杨修
平湖岸侧见高坟，万土衔来燕雀群。
鉴面无波天一色，此中文藻似储君。
储君
仪贤堂·两两鹑衣白发翁
杨修
两两鹑衣白发翁，讲筵谈柄坐生风。
昭明太子欢相行，应与商山四皓同。
太子
三山亭·满目江山异洛阳
杨修
满目江山异洛阳，北入怀土泪千行。
不如亡国中书令，归老新亭是故乡。
亡国
三岩石·萝蔓藤花岁自添
杨修
萝蔓藤花岁自添，露痕还似雨痕沾。
莫将废苑为间地，犹可岩岩作具瞻。
岩石
射雉场·外作禽荒内色荒
杨修
外作禽荒内色荒，三千红粉日严妆。
潘妃纵有嫣然态，不步金莲到射场。
卫玠台·年少才非洗马才
杨修
年少才非洗马才，珠光碎后玉光埋。
江南第一风流者，无复羊车过旧街。
风流
直渎·昼役人功夜鬼功
杨修
昼役人功夜鬼功，阳开阴阖几时终。
不闻掷土江中语，争得盈流一水通。

杨修的诗词名句全集
