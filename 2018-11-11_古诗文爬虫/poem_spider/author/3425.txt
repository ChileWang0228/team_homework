诗人:汤莘叟
作品数目：3篇
朝代：宋代
诗人简介：汤莘叟，字起莘，汀州寧化（今属福建）人。高宗绍兴五年（一一三五）进士，为饶州推官。事见《永乐大典》卷七八九四引《临汀志》。今录诗三首。...
<<登宜春台>> <<马上吟·宿雨洗山新绿嫩>> <<题舫斋·谁人能使陆行舟>> 

汤莘叟的诗词全集

题舫斋·谁人能使陆行舟
汤莘叟
谁人能使陆行舟，涉水宁无险覆忧。
日照檐楹帆影动，风摇窗户橹声柔。
梦回渭水清新句，歌罢浯溪欸乃愁。
更看霜天晴夜月，幌然如过洞庭秋。...
清新
登宜春台
汤莘叟
草径无边绿，江空见底清。
遥峰横晚色，古木逢秋声。
客舍孤云远，乡心一雁鸣。
凭高寄吴楚，倚杖独含情。
宜春
马上吟·宿雨洗山新绿嫩
汤莘叟
宿雨洗山新绿嫩，晓风吹杏浅红乾。
沙头路暖日欲上，行客扬鞭不觉难。

汤莘叟的诗词名句全集
