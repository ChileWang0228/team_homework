诗人:施峻
作品数目：7篇
朝代：明代
诗人简介：施峻，[明]（约公元一五五o年前后在世）字平叔，归安人。生卒年不详，约明世宗嘉靖二十九年前后在世。登嘉靖十四年（公元一五三五年）进士。历官至青州府知府。峻，工诗，隽永流丽...
<<次宋石楼春日过访作>> <<过南郭野寺>> <<野老·野老携觞时款门>> <<石居·何年此卜居>> 
<<倚楼柬徐长谷>> <<寓云居得张龙湖相公书>> <<林卧柬方外友>> 

施峻的诗词全集

石居·何年此卜居
施峻
何年此卜居，一径入幽虚。
隐几青山近，焚香世事疏。
鹿麛过别院，松子落前除。
我欲为邻舍，同看种树书。
松子
倚楼柬徐长谷
施峻
倚楼极目思无涯，溪上幽居似浣花。
未信年华欺客鬓，也知春色到邻家。
柳塘汗漫生新水，桃径参差叠绛霞。
欹枕竹床浑欲梦，不禁啼鸟隔窗纱。...
参差
次宋石楼春日过访作
施峻
停云脉脉对春杯，宋玉招寻此日来。
屋矮坐看书接栋，溪平行爱水生苔。
河桥细雨舟初泊，山郭寒烟梅半开。
万里心期空岁暮，潜夫翻愧黑头回。...
黑头
过南郭野寺
施峻
休沐出南郭，寻僧一扣关。
孤灯燃白昼，疏磬满秋山。
束带经年苦，看云尽日闲。
斋厨清供罢，惊鸽欲飞还。
白昼
野老·野老携觞时款门
施峻
野老携觞时款门，农谈兼得叙寒温。
药栏当午蜂偏乱，钓槛平溪水不浑。
身隐谩劳名太著，齿刚争得舌长存。
秋风落日频鸡黍，醉卧康衢长子孙。...
康衢
寓云居得张龙湖相公书
施峻
精舍岧峣隔翠微，我来便觉世情违。
疏灯照雨檐花落，短鬓临风木叶稀。
白雁虚疑千里信，青山容得几人归。
诗成正在钟鸣后，独立空庭揽旧衣。...
独立
林卧柬方外友
施峻
空斋寂寞对青山，桂树丛深好寄攀。
南岳先生勾曲去，东林长老沃洲还。
蜩攒露柳声偏咽，蝶绕晴花影自闲。
疏懒能令相识远，孤云独鹤水潺潺。...

施峻的诗词名句全集
