诗人:李知退
作品数目：4篇
朝代：宋代
诗人简介：李知退，字退翁，会稽（今浙江绍兴）人。理宗绍定元（1228）年知浦江县（明嘉靖《浦江志略》卷三）。四年，转镇江府推官（《吴都文粹续集》卷八《常平司干厅东斋记》）。...
<<洞霄宫·霁色横空碧>> <<洞霄宫·早已飞升去>> <<昊天道院>> <<景灵旧钟>> 


李知退的诗词全集

洞霄宫·霁色横空碧
李知退
霁色横空碧，凉飚透客襟。
萦回山九锁，崭绝石千寻。
爱景心虽切，怀贤意更深。
摩挲旧诗刻，拥鼻独行吟。
横空
洞霄宫·早已飞升去
李知退
早已飞升去，人间不记年。
潜龙犹守卫，飞鼠尚蹁跹。
烟锁栖真洞，云横抚掌泉。
徘徊空竟日，令我忆坡仙。
抚掌
昊天道院
李知退
脱屣繁机后，骑鲸到此山。
一编藏玉笈，千古镇雪关。
仙仗今虽远，龙鳞尚欲攀。
凝尘横御榻，拜起涕应潸。
天道
景灵旧钟
李知退
思昔祥符日，先皇建景灵。
六飞亲奠币，万国尽来庭。
睹物知全盛，闻声识典刑。
孤臣肠九折，不忍视斯铭。

李知退的诗词名句全集
