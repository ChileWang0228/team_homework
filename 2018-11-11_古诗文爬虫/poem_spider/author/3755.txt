诗人:卷刚中
作品数目：43篇
朝代：宋代
诗人简介：卷刚中，宋开封人，字晞道。神宗元丰五年进士。历任两浙、广南、荆湖、江西监司。徽宗政和二年，为太子右庶子，寻迁太子詹事、宝文阁直学士，在东宫十年。钦宗立，拜资政殿大...
<<悼东阳许诚之父>> <<和方景南乍晴>> <<和符倅上范相喜雨>> <<深夜·鼓鼙传永漏>> 
<<悼色龙府君>> <<悼王思中>> <<悼主公美母夫人>> <<初寒·边城秋意老>> 
<<初夏忆故园>> 

卷刚中的诗词全集

深夜·鼓鼙传永漏
卷刚中
鼓鼙传永漏，风露结新寒。
小爇金初冷，孤斟玉屡乾。
感时方自叹，假寐敢求安。
且拨炉中火，清吟琢贤肝。
假寐
九月十二日侍祠明堂口占
卷刚中
明廷百辟奉君王，祀事严称肃建章。
天拱星辰陪日表，风回灯烛避龙光。
侍祠官拜闻鸣玉，导驾班回散宝香。
宣室受釐谁入对，为时陈论莫荒唐。...
荒唐
和符倅上范相喜雨
卷刚中
圣诏谦慈类禹汤，云台得蹇破骄阳。
三秋正此忧焦窘，万室今咸共喜康。
袁扇风清端有助，庾莲水渌但知凉。
东都岂是留裴地，公亦相从早趣装。...
骄阳
庚辛二月二十二日宿斋省中
卷刚中
斋所深严客过难，逼人书债未须还。
檐遮暖日桃夭瘦，鸟踏风枝竹影闲。
细细乳花新茗碗，霏霏香雾小炉山。
满庭斜日无公吏，祗似东阳田舍间。...
东阳
偶书·痴风连日塞云低
卷刚中
痴风连日塞云低，庭榭清寒小雨飞。
叶底孤花无柰瘦，墙边新笋不妨肥。
将迎宾客几成债，拨遣文书似解围。
辜负佳时几尊酒，故园松菊望人归。...
文书
悼东阳许诚之父
卷刚中
昔同令子业胶痒，知有德行厥后昌。
开廓襟怀虽善富，坚持气节亦刚阳。
掩棺往事成千古，刻石高文冠一乡。
梅岘速培松柏茂，便看褒它贲幽光。...
往事
和方景南乍晴
卷刚中
兰暑知秋近，淮濆气已清。
风雷惊作雨，钟鼓报新晴。
雾散槐庭晓，云开魏阙明。
马行朝路稳，人喜积阴倾。
初鸟方争出，残蝉莫乱鸣。
小窗偏得睡，更待晚凉生。...
风雷
悼色龙府君
卷刚中
自古英豪在钓耕，先生传后岂其卿。
笔端不合穷天巧，名下须还缺势荣。
已见春风称世梦，所留贤子是家声。
细吟絮早梅迟句，何恨九原青草生。...
春风
悼王思中
卷刚中
风前不见玉壶水，追想欷歔泪欲横。
官小仅能离令尹，家贫还祗似书生。
深沉每见仁人勇，惠爱常留长者名。
不负铭诗并篆字，千年松柏共佳声。...
书生
悼主公美母夫人
卷刚中
太博先生志行全，夫人内助实称贤。
寡居勤俭五千日，享福安荣九十年。
已作芝兰绵后裔，却将金玉必深泉。
月卿手自栽松柏，远寄哀辞为惨然。...
金玉
初寒·边城秋意老
卷刚中
边城秋意老，寒色到庭除。
雨久苔花暗，风高柳叶疏。
异乡思骨肉，多病喜方书。
岂是无归计，东阳故有居。
骨肉
初夏忆故园
卷刚中
四山木叶绿交加，数架茅茨是我家。
窗隙微风入飞絮，竹边清露养孤花。
得眠稳寐梦须好，无句不幽诗可夸。
底事年来祗流汗，文书埋没鬓毛华。...
埋没
悼冯远通母夫人
卷刚中
去载湖山春雨霏，阿参专为板舆归。
相迎定约鱼供馔，入吊那知鹤对飞。
九子始终循懿德，一门中外被馀辉。
送□不拂东南客，西望高原涕落衣。...
中外
道中杂诗呈子勉宝文有便寄叔海也
卷刚中
度岁尘沙汩没中，乍趋闲旷意何穷。
孤丛晚秀霜菊净，脱叶已疏山柿红。
马恃赐闲韁不胜，雁知王命信常通。
功名成处非人力，至手先令玉盏空。...
功名
独坐偶书
卷刚中
焚香闭草庐，滞念扫无馀。
世事尤宜静，交情只可疏。
屈伸当视蠖，湿沫戒如鱼。
暖甚一窗日，三冬宜读书。
读书
寒食偶书
卷刚中
楚乡孤坐掩重扉，素发荒唐酒一卮。
眼暗久因书卷得，心阑全自世缘知。
临流问米方终日，踏雪看梅是几时，
欲上高楼望吴越，无边烟雨正垂垂。...
终日
和公实早行
卷刚中
梦破事行李，窗灯尚半存。
寒更传古县，落月暗孤村。
道远马蹄薄，形劳神观昏。
高眠忆吾里，布被拥朝暾。
劳神
和楼枢密宿泗道中书事用存字韵
卷刚中
堠碑残字缺，市屋故基存。
榆柳欲千里，桑麻能几村。
短鞭追白书，疏幕对黄昏。
客枕寒无梦，孤吟待晓暾。
黄昏
存字韵·老柳不多在
卷刚中
老柳不多在，故家宁复存。
鼠痴穿败屋，虎玩出平村。
天远楚山秀，浪高淮月昏。
吟鞭破霜晓，马首待朝暾。
朝暾
白菊·先放恐轮梅
卷刚中
先放恐轮梅，篱边趁早开。
素心甘冷澹，秀色肯尘埃。
眼老书慵看，官闲吏不催。
烦君助幽胜，小锸为移来。
趁早
和吴清叟吴江岁晚书怀
卷刚中
雪消残腊净无尘，官柳溪梅欲试新。
星籥暗移惊客梦，帝阍高启际昌辰。
补天炼石曾无计，却日挥戈正在人。
莫效儿曹念刚卿，酒杯书卷足相亲。...
儿曹
和友人书怀
卷刚中
君似冰壶透里清，岂容随众话锄耕。
自应才大难为用，无奈诗穷益有名。
祸此遗民缘俗吏，扶回兴丛赖书生。
欲烦尽挽天河水，一洗当年海上盟。...
书生
四月二十日登乌奴山
卷刚中
乌奴楼阁起江皋，特地携樽上最高。
城阁带烟无十里，舳舻衔运过千艘。
个中官事暂时少，明日吾生依旧劳。
未到张灯犹晚渡，锦腰催拍送陶陶。...
依旧
送吴信叟
卷刚中
人生聚散只寻常，特地关情是异乡。
夜话不知边月落，离愁还似峡江长。
抟风有力须腾上，守塞无能合退藏。
黄阁有人如见问，为言衰病忆东阳。...
无能
送张仲仁教授
卷刚中
自从文墨困徒劳，钦仰先生绛帐高。
豹固可窥嗟拟管，牛虽未解见藏刀。
笑言契阔生离恨，岁月侵寻逼鬓毛。
金马玉堂门户敞，会须平步慰吾曹。...
岁月
送仲列王
卷刚中
去年我到柳垂金，今日君行柳再阴。
碌碌文书尝共事，匆匆岁月欢分襟。
荐才已见名难掩，送别何辞酒满斟。
梦忆西湖好风物，须烦着意细登临。...
送别
随堤口占呈李公实郎中
卷刚中
十年堤上草青青，今日重来春梦惊。
载路壶浆皆再造，向人榆柳若生平。
渐看英荡传声教，永愿银河洗甲兵。
邓禹车前略无事，幕中棋局夜灯明。...
银河
谭胜仲卿有册宝礼成新句用韵和呈
卷刚中
宝函重锁环金密，册椟双盘带锦斜。
长乐春风迎母后，未央和气集皇家。
帘垂禁卫收黄繖，礼毕天仙下玉华。
班退笙镛犹在耳，五弦歌舜未须夸。...
天仙
己未十二月二日致斋惠照
卷刚中
坛殿夜漫漫，临祠愧礼官。
降神欣乐奏，望瘗肃更阑。
雨意垂帘黑，风声过竹寒。
晓庭人寂寞，乌鸟拾馀残。
风声
寄徐彦偲
卷刚中
都城判袂十年馀，世路艰昏迹颇孤。
顾影不知天际雁，置身方类鼎中鱼。
危言空慕刘蒉策，痛哭难看贾谊书。
一笑何时成破涕，为君握手话区区。...
痛哭
马上·蚤酒冲寒不满肠
卷刚中
蚤酒冲寒不满肠，日高犹践马蹄霜。
鸟依密树旁边语，梅在远林幽处香。
西去流移还未复，东来书讯且都忘。
征途一任如天远，不过归时杏子黄。...
杏子
偶书·午庭吏散日侵阶
卷刚中
午庭吏散日侵阶，坐向春阳亦乐哉。
看蝶得香穿竹去，等莺求支过花来。
三年客梦随天远，万里家书对酒开。
虽有是非荣辱债，其如方寸只如灰。...
家书
生宝信常前杏花盛开置酒招同官以诗先之
卷刚中
晴光先已媚帘栊，炫书那堪杏吐红。
柳色半分高致外，鸟声全在艳香中。
催科共喜钱初减，种艺须闻麦已丰。
官府吾侪亦云暇，可来携榼对东风。...
东风
晚春有感
卷刚中
樱花已熟酴醾放，春去虽忙意尚夸。
叶底红圆珠映树，架边香瘦玉开花。
有书可读常无暇，对月方闲柰忆家。
始悟渭城寒夜唱，饼炉须是小生涯。...
无暇
希父删定惠近诗一轴成四韵谢之
卷刚中
小砑花藤字画精，五言重喜见长城。
工深斧鉴浑无迹，意静婆澜转觉平。
湖上幽奇君胜赋，笔端鞠陋我堪惊。
贪多独有珍藏计，他日山间要眼明。...
笔端
仙人山寨至日
卷刚中
戍兵列栅半空苍，俯瞰嘉陵万仞江。
山下不知传鼓角，天边时见引旌幢。
岁寒木落鸟穿屋，书静帘垂云绕窗。
教罢诸营无一事，锦腰催拍照金釭。...
俯瞰
忆梅·古园深处读书窗
卷刚中
古园深处读书窗，窗外疏梅破腊芳。
日暮独陪修竹静，露寒偏带晚风香。
清吟但喜花孤瘦，醉赏那知树老苍。
千里远移无健步，一枝横倚记东墙。...
健步
再用青字韵
卷刚中
黄旗分破柳梢青，旗尾穿林鸟不惊。
感极老人翻欲泣，赦馀污吏始偷生。
帐闲缥缈传新曲，酒贱蹒跚醉老兵。
与了相从亦云乐，袖鞭吟看远山明。...
缥缈
早过乌龙岭
卷刚中
乌龙岭上万峰峦，疑是羊肠九曲盘。
山麓吐云人世还，松梢滴露客衣寒。
驱驰寸禄意宁乐，芜没小园心未安。
早愿车攻歌复古，不须垂老挂衣冠。...
衣冠
赠张叔靖
卷刚中
穷达乘除自有天，岂须腾上赋鸢肩。
千牛疾解多忧折，十驾徐行未必鞭。
再上公孙方见用，蚤成贾谊晚堪怜。
第令饱贮唐虞道，慷慨行观孟子前。...
慷慨
和公实早行·客子发中夜
卷刚中
客子发中夜，小炉香半存。
病躯凭瘦马，残梦过前村。
柳近和风紧，尘高望月昏。
何时展书卷，竹屋对朝暾。
望月
和周希父至日雪
卷刚中
风吹云叶碎，颠倒六化团。
腊近先呈瑞，阴消故作寒。
懒游悲季子，高卧愧袁安。
出处君休问，长谣向酒阑。
出处
拟送杨帅
卷刚中
久戍思贤日，中兴入觐时。
旌旗生喜气，梅柳动寒枝。
报国心偏苦，安边计自奇。
一军尝北出，万骑绝南窥。
结轨闻修好，橐弓谨退师。
浩歌藏战甲，雅拜习朝仪。
天近雷风迅，云深雨露滋。...

卷刚中的诗词名句全集
