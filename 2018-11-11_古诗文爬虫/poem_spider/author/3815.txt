诗人:易士达
作品数目：78篇
朝代：宋代
诗人简介：易士达，又署寓言、涉趣（《全芳备祖》前集卷一）、幼学（《全芳备祖》后集卷一一）。有《松菊寓言》（《诗渊》），已佚。　易士达诗，据《全芳备祖》、《永乐大典》等书所录，编为一...
<<草屦·崎岖只惯识羁情>> <<和宦叔送往临川>> <<和李润父资圣寺壁间韵>> <<和梅花韵>> 
<<和朋溪探梅韵>> <<后坑茅舍>> <<巴子台·东郊青土尚崔嵬>> <<二色桃·两色桃花相映开>> 
<<古繙经台>> 

易士达的诗词全集

巴子台·东郊青土尚崔嵬
易士达
东郊青土尚崔嵬，疑是巴王築此台。
回首当时歌舞地，六宫今尽没黄埃。
歌舞
途间偶成
易士达
拂晓挑藤去路忙，倦投野店午炊香。
闲看昔日题诗处，依旧榴花出短墙。
昔日
草屦·崎岖只惯识羁情
易士达

崎岖只惯识羁情，足下忙穿子更轻。
近世宦途如纸薄，当知险处不须行。

宦途
二色桃·两色桃花相映开
易士达
两色桃花相映开，武陵移就小园栽。
玉环不奈蒲萄重，一半红潮玉脸来。
蒲萄
古石磴·石磴嵌空不计年
易士达
石磴嵌空不计年，青青薜荔带风烟。
谢公诗句今忘恙，只有红泉变玉泉。
风烟
兰花·春到兰芽分外长
易士达
春到兰芽分外长，不随红叶自低昂。
梅花谢后知谁继，付与幽花接续香。
付与
兰花·曲水流边苔色浸
易士达
曲水流边苔色浸，右军遗墨动清吟。
蕙风和畅人非昔，香得山阴直到今。
和畅
途间观野菊
易士达
林峦露骨草无芽，枯柳吟蝉蹟见沙。
莫道西风全肃杀，行边无处不黄花。
肃杀
和宦叔送往临川
易士达
征衣何惜染尘埃，款段搜诗亦快哉。
百里亭长与亭短，一天云合复云开。
倾茅柴酒和馀粕，弹接{上四下离}巾去薄塺。
不是剡溪清兴尽，声声杜宇劝归来。...
杜宇
和李润父资圣寺壁间韵
易士达
古径萦迂碧藓深，瘦藤得得叩业林。
雪浮茗枕陪僧话，风度松窗奏法音。
断壁剔虫伤古画，拂尘挥兔断清吟。
留衣尚有重来约，一笑何妨载酒寻。...
拂尘
和梅花韵
易士达
生爱梅兄是淡交，每相逢处更吟嘲。
暗香疏影名千古，冷艳孤光雪几梢。
东阁诗才犹腹稿，西湖人物尚衡茅。
风前有恨曾知否，不得随泥上燕巢。...
西湖
和朋溪探梅韵
易士达
锦囊分付与溪奴，江路寻幽属野夫。
暖信已传春到未，暗香还动月明无。
妆因底事偏清雅，态为何人转瘠癯。
惹起诗魂禁不得，恍然飞越亦忘吾。...
清雅
后坑茅舍
易士达
三两人家傍小溪，萧萧短竹插疏篱。
平生不识兴亡事，只探春来种谷时。
兴亡
古繙经台
易士达
仙人何代此繙经，叠石成台掌面平。
好是松风明月夜，恍然吹下步虚声。
月夜
观傀儡·刻出形骸假像真
易士达
刻出形骸假像真，一丝牵动便精神。
堪嗤鼓笛收声后，依旧当时木偶人。
依旧
汴水·千里通渠竟达河
易士达
千里通渠竟达河，万民力役怨声多。
锦帆不送龙舟返，并覆亡隋入巨波。
龙舟
柴桑山·千古先生节最高
易士达
千古先生节最高，功名识破等鸿毛。
如今亦作柴桑隐，只把荷衣当绿袍。
功名
春闺·燕语莺啼触拨侬
易士达
燕语莺啼触拨侬，院深懒傍绣帘栊。
一年春事半晴雨，万里云帆几夕风。
柳欠温存牵怨恨，萍无拘束自西东。
此情莫向桃花说，说与桃花也落红。...
桃花
道中·梅雨丝丝未放晴
易士达
梅雨丝丝未放晴，泥途賸作几程行。
客怀方此无聊赖，更着啼鹃两三声。
无聊赖
杜鹃·一自连云栈道开
易士达
一自连云栈道开，杜鹃啼血溅莓苔。
不如归去无人听，几个朝衣出蜀来。
栈道
杜鹃·西望茫茫濯锦矶
易士达
西望茫茫濯锦矶，山川只似旧家时。
杜鹃苦劝人归去，望帝有宫胡不归。
杜鹃
杜鹃花·轻剪梢头薄薄罗
易士达
轻剪梢头薄薄罗，子规湔血恨难磨。
园林莫道香飞尽，嫩绿枝头不用多。
嫩绿
汉阳渡·跃马来游汉水春
易士达
跃马来游汉水春，一杯聊买醮诗神。
茫茫鹦鹉洲边渡，尺素谁能寄锦鳞。
鹦鹉
梨花·满院朝来白雪香
易士达
满院朝来白雪香，伤心遥想旧阿房。
故园弟子今何在，春雨溶溶空断肠。
弟子
柳·平生家住灞桥边
易士达
平生家住灞桥边，别恨离愁总被牵。
轻薄老来犹不减，落花时节尚飞绵。
时节
柳·春工染就缘丝条
易士达
春工染就缘丝条，织雨缲风拂灞桥。
可是韶光难击着，暗教瘦损小蛮腰。
韶光
梅花·搜诗索笑傍檐梅
易士达
搜诗索笑傍檐梅，冷蕊疏花带雪开。
莫把枯梢容易折，留看笑影上窗来。
容易
梅花吟·孤山和靖真奇士
易士达
孤山和靖真奇士，绕屋种梅清彻底。
暗香和月透窗，压尽几多红与紫。
挨排花品果为魁，南枝向暖首先开。
当时疏影横斜句，几度吟从笔底来。
劝君莫奏城头角，吹得梢头花片落。...
首先
琴·花间横膝兴何深
易士达
花间横膝兴何深，流水高山几古今。
一自杏坛声响绝，不知谁解继遗音。
声响
花朝燃灯
易士达
唤起园丁葺小园，喜逢社友访林泉。
莺花世界春方半，灯火楼台月正圆。
闲不待偷皆乐地，趣随所得到吟边。
丁宁莫划庭前翠，留与游人伴醉眠。...
丁宁
化人台·富贵功名一窖尘
易士达
富贵功名一窖尘，白头人送黑头人。
若教总识玄玄理，劫火何曾焚法身。
功名
江上·西风卷起五湖秋
易士达
西风卷起五湖秋，万顷波中几白鸥。
好趁水云深处隐，短蓬蓑笠一扁舟。
扁舟
滕王阁·滕王歌舞旧城楼
易士达
滕王歌舞旧城楼，一度登临一度愁。
惟有西山南浦景，教人千古说洪州。
城楼
题云石耕夫道院
易士达
片云块石一耕夫，耕得情田数亩馀。
不用木金为耒耜，只将纸墨当菑畬。
塞茅心撤犹芟草，翻水文成若决渠。
三岁一番供贡籍，平时不用纳王租。...
水文
夜宿合塘铺借壁间韵
易士达
对床风雨话辛酸，客枕凄凉寐不安。
须信在家贫亦乐，征衫赢得带围宽。
风雨
虞美人草·霸业将衰汉业兴
易士达
霸业将衰汉业兴，佳人玉帐醉难醒。
可怜血染原头草，直至如今舞不停。
可怜
竺涧梅·疏枝冷蕊本清幽
易士达
疏枝冷蕊本清幽，不傍山林傍碧流。
莫遣城头吹画角，恐惊花片动情愁。
动情
阶笋·绿笋行春竞着鞭
易士达
绿笋行春竞着鞭，喜添嫩行护阶前。
儿童未识清风味，锄取新苗供晚筵。
清风
金华山·岩室嵌空古洞天
易士达
岩室嵌空古洞天，初平曾此学升仙。
至今犹有为羊石，散在苍松夹道边。
夹道
梅花曲·老树槎芽知几年
易士达
老树槎芽知几年，结根更在苍崖巅。
雪深三尺冻不折，春条森森临风前。
春脚移从何处来，未到百花先到梅。
南枝初着三两蕊，北枝冱寒犹未开。
昨夜东风破寒腊，南枝北枝尽披拂。
不须...
东风
莫愁村·千古行人说莫愁
易士达
千古行人说莫愁，荒村依旧石城头。
不知艇子今何在，汉水滔滔空自流。
自流
牛心寺·玉环妖国祸胎深
易士达
玉环妖国祸胎深，鼙鼓渔阳帝莫禁。
不怨锦绷当日事，如何归咎凿牛心。
归咎
蓬山馆·庭馆飞翚气象雄
易士达
庭馆飞翚气象雄，两山峙秀傍苍穹。
我来检点多奇胜，恍在蓬莱第一宫。
检点
青阳驿·锦绷绣袜两无成
易士达
锦绷绣袜两无成，几把唐家国祚倾。
帝宿青阳铃铎响，起来疑是鼓鼙声。
青阳
山花·山花浥露靓晨妆
易士达
山花浥露靓晨妆，着向行边自在香。
遥想艳阳三二月，多应勾引蝶蜂忙。
勾引
赤土岗一层塔
易士达
山矮仙灵偏起敬，水无深浅有龙韬。
近来不数称尖者，此塔虽低反自高。
深浅
湖上·两岸青帘箫鼓多
易士达
两岸青帘箫鼓多，闲愁到此总消磨。
湖光十里平如掌，稳泛轻舟击楫歌。
消磨
黄陵庙·帝辇南游竟不还
易士达
帝辇南游竟不还，二妃望断九疑山。
森森万古祠前竹，犹带当时粉泪斑。
森森
金山寺·浮图突兀起江中
易士达
浮图突兀起江中，镇压东南气象雄。
除却金山馀外地，苍波何处不龙宫。
外地
山居自道
易士达
山林清富贵，何在玉堂居。
诗积囊中锦，家多几上书。
碑文堪帐壁，薇蕨当盘蔬。
安分簟瓢乐，虽贫绰有馀。

易士达的诗词名句全集
