诗人:詹初
作品数目：47篇
朝代：宋代
诗人简介：詹初（约公元1231年前后在世）字以元，一作子元，休宁人。生卒年均不详，约宋理宗绍定中前后在世。南宋大臣、理学家。詹体仁的宗侄。为学崇奉朱熹。初为县尉，后以荐为太学录...
<<有感·世道已趋末>> <<新荷·青荷小小初凌水>> <<奉寄体仁宗叔>> <<感叹·岁月蹉跎六十乘>> 
<<理气·理本无象>> <<漫兴·秋风独坐野塘前>> <<沐浴·暮春河水暖春晖>> <<出心原·行行涉南原>> 
<<窗树·雨过窗前树>> 

詹初的诗词全集

有感·世道已趋末
詹初
世道已趋末，人心觉更殊。
逐逐在势利，权势竞吹嘘。
忠言翻为怨，成风在谄谀。
谄谀势立至，势去还踌躇。
小人夸得志，君子思归欤。
不忍同世濁，深山高结庐。
闭门守吾拙，势利安可居。...
势利
新荷·青荷小小初凌水
詹初
青荷小小初凌水，梗直中虚不着尘。
为道人心本然处，直虚原与物为同。
偶成·何须身外更求荣
詹初
何须身外更求荣，荣在吾身尔自轻。
但得仁荣真尊爵，荣华世上总虚名。
荣华
奉寄体仁宗叔
詹初
一从示至教，日觉旧行非。
但恨范模远，终为物欲欺。
有知无取正，积惑总成疑。
独有依归念，端然未改移。
物欲
沐浴·暮春河水暖春晖
詹初
暮春河水暖春晖，浴罢悠悠自坐矶。
弄柳乘风兴未尽，高歌一曲日西归。
高歌
月·水中月影还是影
詹初
水中月影还是影，天上一真影万川。
水里月影人共识，一真谁复见先天。
先天
桃花·桃花灼灼斗春芳
詹初
桃花灼灼斗春芳，一见如云满目光。
不识冬来霜雪遍，芳意争似竹松长。
灼灼
感叹·岁月蹉跎六十乘
詹初
岁月蹉跎六十乘，嗟予德业竟何能。
善无一得过恒有，力尽千般志尚弘。
学易一编终法孔，反身三省死如曾。
漫嘲吾老成衰朽，定举全仁重任胜。...
重任
理气·理本无象
詹初
理本无象，气为有形。
气为理载，理以气乘。
匪理气粗，匪气理冥。
气以理神，理以气弘。
二者相须，其道分明。
分明
漫兴·秋风独坐野塘前
詹初
秋风独坐野塘前，水上游鱼自有天。
真意更须何处觅，知音从古在无弦。
知音
出心原·行行涉南原
詹初
行行涉南原，遥望北山岑。
上有千尺崖，下有高树林。
高林转幽隩，戛然啼双禽。
流水自迅逝，白云澹无心。
策杖者谁子，閒来坐春阴。
相逢择林下，携手豀水滨。
对之两无言，悠然鸣素琴。...
相逢
窗树·雨过窗前树
詹初
雨过窗前树，天然生意新。
枝条枯昨日，萌蘖长今晨。
根本原无改，濡滋自有神。
静看微物理，应识养心真。
物理
春归·生意无端绿满枝
詹初
生意无端绿满枝，闭门高卧日迟迟。
一编周易年年把，门外春归总不知。
无端
登圣山·抠衣上圣山
詹初
抠衣上圣山，徘徊四望通。
下视小区邑，上视高苍穹。
小者吾诚高，高者吾何从。
浑浑道无极，求之不可穷。
而欲穷其际，亦曰执一中。
一中苟在斯，卑高大小同。...
高大
读李敬业傅
詹初
閒笑唐明主，深怜李勣忠。
如何一谄献，便使百年恫。
武后兴唐乱，英公奋义戎。
那知成祸者，祸惨亦归躬。
百年
沐浴·閒浴豀头静自居
詹初
閒浴豀头静自居，此身已濯心何如。
此心欲濯静中去，静定由来物自除。
沐浴
求心斋·生生天地心
詹初
生生天地心，吾人秉其真。
虚灵无一物，纯然惟元仁。
如何彼放失，物欲共沉沦。
客感乃为主，本主翳埃尘。
鉴此去物欲，而求我真纯。
求之真即见，端然还在身。
只恐吓物与欲，乘间复来侵...
物欲
读易·先天本无言
詹初
先天本无言，有言即后天。
欲知先天易，须在无言前。
先天
观春·万木春来花满枝
詹初
万木春来花满枝，忽来忽去迭无时。
此中还有此中意，说向傍人人不知。
中意
归田·归田漫云苦
詹初
归田漫云苦，田野乐有余。
忙去一犂黍，閒来万卷书。
食赡忘帝力，现见识心虚。
随地平生意，从今可自如。
见识
寄黄直卿
詹初
忆昔年犹壮，庐山侍读书。
叨为三友末，相隔廿年余。
君道多朋合，余非独索居。
缘兹君日益，余味愈成愚。
非独
寄柳塘汪叔畊
詹初
不闻尔言久，因觉我言非。
欲得尔之善，真期尔指归。
田居·南开数亩田
詹初
南开数亩田，妻子共锄耕。
比岁颇丰稔，仰天歌治弘。
忧贫本匪念，忘物自怡情。
遥忆执舆者，问津来上平。
妻子
题岱山水云幽居
詹初
幽居避俗氛，世事那复闻。
閒浴池塘水，静看山岭云。
云自无心出，水从有本分。
水云真自得，吾与尔为群。
无心
闻杵·静夜无人语
詹初
静夜无人语，何处送杵声。
米以杵而出，杵以多而精。
小事尚如此，况於吾性成。
所以古圣贤，寝食不遑宁。
寝食
心如谷种
詹初
人心如谷种，生生本无时。
虽然有生意，培养贵自知。
不耘诚为昧，揠苗良可悲。
戒病复有事，苗秀实可期。
培养
训子·呼尔群儿
詹初
呼尔群儿，示尔儿知。
俭则本立，学则智资。
时逐勿逐，古圣是规。
守道安贫，我所慕思。
竞势趋豪，我心实悲。
毋谓放巧，毋谓谨痴。
毋谓恶小，乃以自欺。
毋谓善小，弃而不为。
为善去恶...
少壮
有怀·閒居忽有怀
詹初
閒居忽有怀，怅然令心恫。
世人尚浮沉，君子难苟同。
是以盖世贤，飘然返山中。
栖迟竹林下，明道善其躬。
如何彼之子，居常起波风。
屈原泣泽畔，仲尼悲道穷。
贤圣尚如此，吾身那可容。...
浮沉
书白乐天琵琶行后
詹初
浔阳夜泊送客船，船上谁人白乐天。
坐闻一曲琵琶奏，青衫何用涕泗涟。
岂知通穷良有命，君子当之无怨焉，
虚使歌行世上传。...
君子
书怀·小豀流水自悠悠
詹初
小豀流水自悠悠，策杖南林入早秋。
随地人生俱可乐，浮云富贵复何求。
浮云
书怀·独坐终日闭寒庐
詹初
独坐终日闭寒庐，回首生年五十初。
岁月不知垂老至，惟从愤乐自如如。
岁月
松竹·青翠春来未见奇
詹初
青翠春来未见奇，丽红正是夭夭时。
霜寒十月花开尽，只有松筠秀旧枝。
青翠
题程栖竹居士卷
詹初
此翁日日对修竹，竹上风清心亦清。
高节有常原自劲，中虚无物本来成。
美淇君子诗为咏，贯岁圣人礼作盟。
林里七贤真浪迹，怜君不慕七贤名。...
浪迹
月·天上一轮影万轮
詹初
天上一轮影万轮，一轮方是月明真。
只寻天上一轮月，水里万千何足论。
云掩月·游云纷扰混太清
詹初
游云纷扰混太清，苍茫万里晦月明。
岂是贞明能为改，却缘外面纵且横。
纵横云霭尽能拨，一轮即见当天发。
当天皎皎月照人，今古何曾人照月。
千江万江月尽圆，千人万人谁知焉。
李白...
便便
云掩月·心如明月物如云
詹初
心如明月物如云，心放应为物所分。
欲反此心须去物，原来还自在天君。
凿流塘·门前凿三塘
詹初
门前凿三塘，流水常不息。
逝者诚如斯，间断伊谁忒。
间断
凿流塘·旧为沙泥场
詹初
旧为沙泥场，今为流水域。
混混固有源，开导吾为德。
似凝与物欲，已有犹当克。
已去心源澄，活泼自无塞。
万彙当其前，水鉴真明极。
徘徊此塘滨，永为立心则。...
活泼
中道·圣贤自古执其中
詹初
圣贤自古执其中，允执此中万理通。
万理由来心自得，心同方是理大同。
大同
秋至·方趁夏日永
詹初
方趁夏日永，不知秋已清。
秋清岁即晚，吾道终何成。
闻胡人入寇
詹初
老来不忍闻征战，征战偏从老岁闻。
静里追思生乱者，令人无语对斜曛。
征战
闻莺·忽尔闻莺语
詹初
忽尔闻莺语，语巧真如簧。
呼童逐之去，不使鸣我傍。
语巧是非乱，语拙道吾常。
守道由拙得，不仁为巧亡。
吾宁道吾拙，翻为巧者伤。...
是非
惜日·吾闻古君子
詹初
吾闻古君子，发愤竞分阴。
漫以一朝逸，终辜百岁心。
嫌秋昼短人，爱夏刻长临。
三省吾身过，专诚学子参。
学子
新春·岁月新更又一春
詹初
岁月新更又一春，迎春还是旧年人。
愿除旧妄生新意，端与新年日日新。
新年
春日·白云冉冉度南园
詹初
白云冉冉度南园，绿柳明花处处然。
云物无心心自适，优游无我我忘年。
无心
寒松草阁
詹初
数椽草阁构新成，四面苍松入户清。
霜雪须教长不改，后凋端与尔为盟。
四面
梅·万木枯岁晚
詹初
万木枯岁晚，寒梅独不移。
幽香对白雪，清景月明时。

詹初的诗词名句全集
