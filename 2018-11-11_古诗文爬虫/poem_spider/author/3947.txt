诗人:武衍
作品数目：114篇
朝代：宋代
诗人简介：武衍，字朝宗，原籍汴梁（今河南开封），南渡后寓临安清湖河。听居有池串竹木之胜，命曰适安。工诗，方万里评其诗模写景物，吟咏情致，多有可笔于丹青者。著有《适安藏拙馀稿》、《...
<<燕子·燕子搀风入画楹>> <<书吴江塔院水月>> <<秋夕过松陵>> <<刘后村被召>> 
<<刘八窗见访一夕即别>> <<京口策应戍将归营>> <<尖送云友归行都>> <<孤山访梅不遇简知己>> 
<<谢曹东甽跋吟卷>> 

武衍的诗词全集

尝葡萄·压架骈枝露颗圆
武衍
压架骈枝露颗圆，水精落落照晴轩。
微酸自是江南种，尚忍因渠说太原。
江南
柳枝词·灵和殿里最风流
武衍
灵和殿里最风流，三月飞花满御楼。
换得玉人眉样巧，一春浑不下帘钩。
风流
燕子·燕子搀风入画楹
武衍
燕子搀风入画楹，不知人傍绿窗行。
香泥惊落忽飞去，却向桐华顶上鸣。
入画
清明湖上·榆火初传禁漏残
武衍
榆火初传禁漏残，满城和气在湖山。
接天杨柳风烟里，照水桃花图画閒。
旧路人穿新路去，长桥船出断桥还。
吾皇应喜民胥乐，岁许西门入夜关。...
西门
榴花·蹙蹙生红露滴珠
武衍
蹙蹙生红露滴珠，薰风涼幌晓妆初。
折来戴杂频拈看，应讶罗裙色不如。
恭谢庆成诗十阕
武衍
小白长红十里春，归来天会议拥香尘。
翩翩黄屋彫霞里，辇上无花止一人。
黄屋
赠苕上隐者
武衍
夹溪槐柳绿云堆，辙迹何尝到碧苔。
不种桃花缘底事，恐因流水悮人来。
桃花
病目·病目医治两睫宽
武衍
病目医治两睫宽，迎风犹苦泪漫漫。
水边望月虽无碍，灯下观书便觉难。
索句每防愁人肾，好杯多是热归肝。
法当着意收神观，不用金篦久自安。...
着意
老将·几囘梦里到边陲
武衍
几囘梦里到边陲，马上犹能磨战旗。
弹泪对人偏爱说，建炎随驾渡江时。
偏爱
老宫人·侍辇观花上苑春
武衍
侍辇观花上苑春，太皇宣索凤笙频。
如今犹记当时曲，对谱閒教小内人。
蜡梅·磬口檀心紫晕重
武衍
磬口檀心紫晕重，繁香微泄绣帘风。
照花休用添红烛，却怕轻明暖易融。
湖边·日日湖边上小车
武衍
日日湖边上小车，要寻红紫醉年华。
东风合与春料理，忍把轻寒瘦杏花。
料理
秋夕清泛·弄月吹箫过石湖
武衍
弄月吹箫过石湖，冷香摇荡碧芙蕖。
贪寻旧日鸥边宿，露湿船头数轴书。
旧日
雁奴·断沙残汐葑田枯
武衍
断沙残汐葑田枯，寂历寒烟卧雁奴。
飞起不知何处落，数声蓦忽隔黄芦。
书吴江塔院水月
武衍
叠叠沧波隔乱山，白鸥飞去复飞还。
吟边好思无多子，只在孤舟落照间。
落照
秋夕过松陵
武衍
月冷江空夜气浓，桂行飞下广庭风。
不知何处神仙过，鹤唳数声烟霭中。
神仙
刘后村被召
武衍
衔上官虽显，吟边兴不衰。
细评南岳稿，远过后山诗。
才大人多忌，名高士素知。
瓣香吾敢后，幸见召环时。
刘八窗见访一夕即别
武衍
五年苕上别，别后愧相疎。
今夕知何夕，忆渠俄见渠。
同持一杯酒，胜寄百寺书。
未及论心事，晓风囘蹇驴。
心事
京口策应戍将归营
武衍
老矣犹征调，新从淮上归。
尽知边境事，曾妥寿春围。
腥血封刀匣，黄沙渍铁衣。
奏功均得赏，沽酒醉斜晖。
斜晖
尖送云友归行都
武衍
落落奇男子，长年走客尘。
白身无寸禄，青眼欠高人。
病为思诗苦，贫缘立行真。
片雷留不住，归醉洛阳春。
洛阳
孤山访梅不遇简知己
武衍
结客寻春过旧隄，雪香云冷锁双扉。
隔墙应是梅花，敝却貂裘尚未归。
梅花
谢曹东甽跋吟卷
武衍
十年湖海仰师儒，八斗衣传子建余。
袖里有诗须印证，句中无眼定趦趄。
吹香玉唾清如许，刮膜金篦病已除。
媪扇何曾求贵重，等閒中得会稽书。...
贵重
宿吕城舟中
武衍
古堞遗踪何处寻，断烟残日意沈沈。
飞湍过闸风雷怒，峭岸如山草木深。
灯火邻船喧客枕，江天漂梗碎乡心。
明朝沽酒析丰市，怊怅无人伴苦吟。...
江天
闻角呈宗谕方蕙岩
武衍
晓角吹愁客梦寒，一声声落曲屏閒。
吴儿可杀无风味，老却梅花只当閒。
风味
送友人赴长沙酒官
武衍
老枫残月晓江滨，送客归来又送君。
愁滴离声三叠泪，眼穿行色万重云。
过湘应取离骚续，到邑终期课最闻。
莫为西班羞薄宦，要思先世立殊动。...
离骚
次韵答菊庄汤伯起
武衍
数弓蔬地一方池，吾爱吾庐只自知。
芦碧补交杨柳缺，柽红搀上藕花迟。
翠阴围合疑无日，涼意萧骚剩有诗。
君欲重来须更待，嫩烟浮动晚晴时。...
无日
虚皇坛月下闻笙
武衍
何人吹动玉笙攒，天阔风高桂殿寒。
聋轧五云飞不去，夜深和鹤落瑶坛。
睡觉·睡觉东风忽惘然
武衍
睡觉东风忽惘然，起翻云母续炉烟。
半醒不醉宿酲思，欲雨又晴寒食天。
春草池塘诗梦里，梨花庭院酒尊前。
谁怜倦客长安市，节物惊心忆旧年。...
庭院
书所怀·閒拂尘中镜
武衍
閒拂尘中镜，犹怜壁上梭。
生平多坎壈，知己半销磨。
对酒成孤酌，横琴寓九歌。
相思江水阔，岁晚客如何。
生平
示舵师·不拘早晚过长桥
武衍
不拘早晚过长桥，要泊桥边踏巨鳌。
无月色时方得睡，有梅花处必停篙。
不逢水活鱼休买，才见溪清米便淘。
到得旗亭须报我，落帆相与醉村醪。...
相与
晴丝·何处飞来缭碧空
武衍
何处飞来缭碧空，敲吟终日费形容。
榑桑老趼抽纤纬，星殿残机剪素茸。
蓦忽带归帘外燕，等閒惹住柳边蜂。
风柔日薄楼台晚，一缕低垂力正慵。...
楼台
癖·剩欲收神省费心
武衍
剩欲收神省费心，三生痴癖本来深。
典衣寻访晋朝画，折简借观雷氏琴。
帖字逼真尝细搨，诗联敲稳每长吟。
镜中一笑成何事，鬓影秋丝日见侵。...
逼真
芦笋·春风荻渚暗潮平
武衍
春风荻渚暗潮平，紫绿尖新嫩茁生。
带水掐来随手脆，櫂船归去满篝轻。
竹根稚子难专美，涧底香芹可配羹。
风味只应渔舍占，玉盘空厌五侯鲭。...
专美
郊居纪实·既安能适复何疑
武衍
既安能适复何疑，小筑重营即旧规。
狡兔反为三窟累，鹪鹩终遂一枝期。
种成水际芙蓉径，凿得亭前菡萏池。
客有可人尊有酒，四时风月总相宜。...
芙蓉
寄吴德章签判
武衍
莫转朱弦轸，知音世不悭。
吟情清似水，壮志屹於山。
自入乡关去，相思云树间。
春风吹五叶，早趁春英班。
春风
湖亭席上·寒食梨花月
武衍
寒食梨花月，新晴杨柳风。
愁融山色里，兴极酒杯中。
绿发日夜变，青春今古同。
忍教行乐处，容易夕阳红。
青春
枫桥道中·路接官河柳行斜
武衍
路接官河柳行斜，蹇驴冲暑憩田家。
雨余天迥云生叶，日午风轻稻放花。
襏襫已悬黄犊睡，桔槔不动绿阴遮。
老翁相见如相识，命坐藜床自析瓜。...
桔槔
悼戴式之·四海诗人说石屏
武衍
四海诗人说石屏，一时知己尽公卿。
家传衣钵生无愧，气挟江湖老更清。
重感慨时多比兴，最瑰奇处是歌行。
九原不作空遗稿，三些吟魂泪为倾。...
遗稿
送蕙坡赵富阳赴高邮元幕见次
武衍
相逢客里便相叹，握手真能出肺肝。
买得酒尊曾共酌，带来诗卷每容看。
旧闻游宦多知己，今喜公朝与好官。
一片淮云千里月，觐圭何日入长安。...
知己
伯氏自吴门来辇下再宿即别
武衍
把酒论新事，移床问故山。
桑麻云已长，亲戚喜相安。
断雁江湖外，驰心梦寐间。
两年三度别，此别觉尤难。
梦寐
别燕·宝墨烟云邈
武衍
宝墨烟云邈，金风庭户秋。
有雏堪作伴，无计若为留。
谨勿沾鲸浪，应须避蜃楼。
裁诗聊寄远，烦慰玉只愁。
边烽既息穑事告登歌以五十六字用和击壤
武衍
见说边头事已宁，捷书复得寿春城。
从来方面多豪杰，均与朝廷击重轻。
枣实虽红休北雇，稻花垂白近西成。
民无饥色添欢色，气象方才似太平。...
垂白
哀魏方泉·每见中吴士
武衍
每见中吴士，多称太守贤。
一毫无暴政，千里乐丰年。
心醉西楼月，身飞北阙天。
那知人事异，梦绝柳桥边。
心醉
岁在丁亥郊禋礼成皇帝登门肆赦获睹盛典恭成
武衍
阊阖煌煌辟晓云，千官鹄立望严宸。
鹤书飞下珠檐峻，雉扇分开玉座新。
山寿声中团喜气，钧天奏处隔香尘。
明王盛事民何幸，三载恩宽四海春。...
喜气
松陵晚泊·漭漭风涛外
武衍
漭漭风涛外，天随底处寻。
碧云千嶂暝，红树九秋深。
故国荒城梦，空江倦客心。
行藏那复计，篷月闯孤斟。
行藏
送外家通倅方澹庵
武衍
风节传清素，名多为宦游。
花封才解绶，芝检趣监州。
等上持麾节，归来觐冕旒。
江南与江北，底用说离愁。
冕旒
送客之润赴时贵约
武衍
折柳亭边未问津，江山先入梦来频。
漕渠水足新逢雨，客路风光恰是春。
莫论孙刘悲既往，原言宾主乐相亲。
曾留短绝题多景，君到应须为拂尘。...
宾主
新雁·塞月程程远
武衍
塞月程程远，星河字字疎。
不眠沙外不，恐湿足间书。
倦翮支风去，悲声落枕初。
秋清人易感，政自不关渠。
落枕
夏日书事·缓将琴轸卷将书
武衍
缓将琴轸卷将书，谁信閒中事有余。
约客论茶和水试，课童移菊带泥鉏。
竹栊日午犹关鹤，水槛朝来自餧鱼。
山蓟已苗瓜已蔓，适安生计未全疎。...
生计
访隐者居·藓磴披萝入
武衍
藓磴披萝入，茅堂著竹遮。
绿看流去水，红惜落残花。
蜀鸟啼春静，山童厌客哗。
细观题壁者，一一是诗家。

武衍的诗词名句全集
