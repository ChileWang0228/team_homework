诗人:郑文宝
作品数目：17篇
朝代：宋代
诗人简介：郑文宝（953～1013）字仲贤，一字伯玉，汀洲宁化人，郑彦华子。太平兴国八年进士，师事徐铉，仕南唐为校书郎，历官陕西转运使、兵部员外郎。善篆书，工琴，以诗名世，风格清丽柔婉，所作多...
<<读江总传>> <<过信阳军白雪驿>> <<寒食访僧>> <<寒食日经秀上人房>> 
<<双筍石·流水惊前事>> <<爽约·吟绕虚廊更向阑>> <<柳枝词·亭亭画舸系春潭>> <<绝句·一夜西风旅雁秋>> 
<<绝句·江云薄薄日斜晖>> 

郑文宝的诗词全集

读江总传
郑文宝
行人慵过景阳宫，宫畔离离禾黍风。
庭玉有花空怨白，井莲无步莫愁红。
吟诗功业才虽大，亡国君臣道最同。
争忍暮年归故里，纶竿回避钓鱼翁。...
亡国
寒食访僧
郑文宝
客舍愁经百五春，雨余溪寺绿无尘。
金花开处鞦韆鼓，粉颊谁家斗草人。
水上碧桃流片段，梁间新燕语逡巡。
高僧不饮客携酒，来劝先朝放逐臣。...
逡巡
柳枝词·亭亭画舸系春潭
郑文宝
亭亭画舸系春潭，直到行人酒半酣。
不管烟波与风雨，载将离恨过江南。
风雨
过信阳军白雪驿
郑文宝
得罪先朝出粉闱，五原功业有谁知。
年余放逐无人识，白雪关头一望时。
放逐
寒食日经秀上人房
郑文宝
花时懒看花，来访野僧家。
劳师击新火，劝我雨前茶。
劳师
双筍石·流水惊前事
郑文宝
流水惊前事，清风似昔时。
重吟金谷咏，如见岘山碑。
清风
爽约·吟绕虚廊更向阑
郑文宝
吟绕虚廊更向阑，绣窗灯影背栏干。
燕栖莺宿无人语，一夜萧萧细雨寒。
萧萧
绝句·一夜西风旅雁秋
郑文宝
一夜西风旅雁秋，背身调镞索征裘。
关山落尽黄榆叶，驻马谁家唱石州。
关山
绝句·江云薄薄日斜晖
郑文宝
江云薄薄日斜晖，江馆萧条独掩扉。
梁燕不知人事改，雨中犹作一双飞。
斜晖
绝句·亭亭画舸击寒潭
郑文宝
亭亭画舸击寒潭，直到行人酒半酣。
不管烟波与风雨，载将离恨过江南。
风雨
送曹纬刘鼎二秀才
郑文宝
旦夕春风老，离心共黯然。
小舟闻笛夜，微雨养花天。
手笔人皆有，曹刘世所贤。
郴侯重才子，从此看莺迁。
才子
送枝江秦长官罢秩
郑文宝
众论才名外，亲人似古人。
官嫌容易达，家爱等闲贫。
解印诗权在，移风泽国春。
政声交不得，惭见数乡民。
泽国
题缑氏山王子晋祠
郑文宝
秋阴漠漠秋云轻。缑氏山头月正明。
帝子西飞仙驭远，少右何处夜吹笙。
帝子
温泉·潺湲嫩燎岭云阴
郑文宝
潺湲嫩燎岭云阴，玉石鱼龙换古今。
只见开元无事久，不知贞观用功深。
笼无解语衣无雪，堆有黄沙粟有金。
惆怅群邪负恩泽，始知夷甫少经心。...
经心
香木槽·沉檀香植在天涯
郑文宝
沉檀香植在天涯，贱等荆衡水面槎。
何必为槽饲鸡犬，不如煨烬向豪家。
天涯
郢城新亭
郑文宝
每到新亭即厌归，野香经雨长松围。
四簷山色消繁暑，一局棋所下翠微。
冰片角巾簪涧月，锦文拳石砌苔矶。
近来学得笼中鹘，回避流莺笑不飞。...
翠微
题松滋东禅院
郑文宝
百花深处小危楼，千步苍苔到叶舟。
一夜楚江寒食雨，离人白尽未归头。

郑文宝的诗词名句全集
亭亭画舸系春潭，直到行人酒半酣。 郑文宝。  <<柳枝词·亭亭画舸系春潭>> 

柳枝词·亭亭画舸系春潭。 不管烟波与风雨，载将离恨过江南。 郑文宝。  <<柳枝词·亭亭画舸系春潭>> 

