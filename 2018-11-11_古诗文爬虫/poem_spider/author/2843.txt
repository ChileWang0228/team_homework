诗人:杨怡
作品数目：10篇
朝代：宋代
诗人简介：杨怡，四川潼川（今四川三台）人。英宗治平四年（一○六七）进士（《宋诗纪事小传补正》卷一）。今录诗十首。...
<<潺玉亭·使君漱流心>> <<翠锦亭·峨峨碧油幢>> <<海棠轩·花如窈窕人>> <<茅庵·缉茅如蜗庐>> 
<<水阁·小阁平池阳>> <<西园·池台密相望>> <<小亭·方亭惟四柱>> <<雪峰楼·翛翛楼下竹>> 
<<玉豀堂·虚堂已深窈>> 

杨怡的诗词全集

潺玉亭·使君漱流心
杨怡
使君漱流心，官府未始忘。
亭下玉豀水，扑碎白玉璫。
清耳不待洗，高怀自沧浪。
安得援瑶琴，写此声琅琅。
沧浪
翠锦亭·峨峨碧油幢
杨怡
峨峨碧油幢，矗矗羽葆盖。
燕居不废严，环竦布亭外。
穠阴生昼寒，微吹发天籁。
隐几对凝香，衣冠嗒如蜕。
天籁
海棠轩·花如窈窕人
杨怡
花如窈窕人，宛在水中沚。
当轩有余妍，终日玩芳蘤。
池清藻压枝，波动鱼争蕊。
锦帐想含春，归心浩然起。
波动
茅庵·缉茅如蜗庐
杨怡
缉茅如蜗庐，容膝才一丈。
规圆无四隅，空廓含万象。
绳床每宴坐，不与物俯仰。
惟许岁寒君，虚心环几杖。
俯仰
水阁·小阁平池阳
杨怡
小阁平池阳，危桥属花屿。
杖履乐幽闲，龟鱼荫深阻。
刻柱记新涨，弄水滌烦暑。
物我久相忘，珍禽近人语。
珍禽
西园·池台密相望
杨怡
池台密相望，曾是故侯宅。
赏心知几人，乔木已百尺。
低花拂乌帽，古藓駮苍石。
欲问昔豪华，秋风扫无迹。
秋风
小亭·方亭惟四柱
杨怡
方亭惟四柱，对峙花竹间。
下有雪岭水，淙流日潺潺。
宛如双彩舸，缆向春波湾。
欲起江湖心，而奈风涛艰。
江湖
雪峰楼·翛翛楼下竹
杨怡
翛翛楼下竹，虢虢竹间水。
楼高虽不见，清响长在耳。
晨光露西崦，积玉照窗纸。
昆阆亦何人，当从跨金鲤。
晨光
玉豀堂·虚堂已深窈
杨怡
虚堂已深窈，那复要营室。
使君寂无事，闭合卧终日。
临池狎清泚，养竹听箫瑟。
不为省春耕，轺车肯轻出。
临池
月台·嘉木密交阴
杨怡
嘉木密交阴，月夕苦荟翳。
高台出林杪，远目望天际。
不厌清露寒，秪恐轻云蔽。
可但少陵翁，能思斫仙桂。

杨怡的诗词名句全集
