诗人:浦源
作品数目：32篇
朝代：明代
诗人简介：浦源（1344-1379）字长源，号东海生，无钖（今江苏无锡）人。举授晋府引礼舍人。工诗，与福建林鸿为诗友，号十才子。浦源钦慕林鸿声名才学，不远千里进城前来拜访，苦无缘由。一日，借...
<<送包鹤州东归>> <<送人之荆门>> <<送贾文学入京>> <<寄杨先归颍上>> 
<<并州寒食>> <<送王济民归盘谷>> <<送荆南师户侯移镇公安>> <<阻风清河县>> 
<<送人还乡>> 

浦源的诗词全集

题青山白云图·青山欲转绿溪回
浦源
青山欲转绿溪回，古木春云掩复开。
不识桃源在何处，但看流水落花来。
桃源
送人之荆门
浦源
长江风飏布帆轻，西入荆门感客情。
三国已亡遗旧垒，几家犹在住荒城。
云边路绕巴山色，树里河流汉水声。
若过旗亭多买醉，不须吊古漫题名。...
河流
送包鹤州东归
浦源
西风江上赋归休，值雨那堪夜泊舟。
官路暝烟迷驿舍，郡城寒火出更楼。
到家正及湖田熟，在客先惊馆树秋。
远忆情人相别处，短亭孤棹两悠悠。...
湖田
送荆南师户侯移镇公安
浦源
悠悠旌旆碧云端，远去孤城入乱山。
淮月上楼人奏角，海天低树雁临关。
几家白发遗民在，千里青丝猎骑还。
旧镇荆南多胜概，别来惟见画图间。...
遗民
送贾文学入京
浦源
春城送别已斜阳，花发官亭酒正香。
远骑青山江上路，新莺细柳禁中墙。
疏星北阙趋朝早，澹月南宫听漏长。
谁谓贾生年最少，独能陈策辅君王。...
南宫
赠别谢秀才
浦源
兰陵陌上喜逢君，华馆清谈酒未醺。
虫益旅愁秋已半，烛欹吟影夜初分。
虚窗叶响风惊雨，远浦潮来水接云。
良会不知能几度，明朝何事又离群。...
清谈
阻风清河县
浦源
阻风淮岸忆家山，骨肉相亲梦寐间。
冀北一官今独往，江南千里几时还。
孤村人语秋临水，小县鸡鸣夜掩关。
明月异乡谁不见，嗟予偏对别离颜。...
别离
赠别沈校书
浦源
与君昔相逢，花开酒楼醉春风。
平生车马愿与共，何意事变分西东。
君卧东山里，我钓西江曲。
几回枫树梦中青，千里桂枝愁处绿。
飞燕翔鸿徒往来，音书不寄使人哀。
返照斜分远行路，浮...
别离
寄杨先归颍上
浦源
荒城此日共凄然，我欲南征子北迁。
秋雨黄芦思颍水，夕阳红稻忆吴田。
萧条客舍虫声里，迢递乡书雁影边。
安得重逢一携手，别离同话酒尊前。...
萧条
怀何士信谪西河
浦源
全家离故乡，万里谪穷荒。
草木疏边境，牛羊绕帐房。
风声连雨雪，汉语杂氐羌。
远念平生友，行吟泪数行。
风声
并州寒食
浦源
梦入故园千里远，觉来寒食在并州。
垂杨不是相思树，那得花开便白头。
白头
送王济民归盘谷
浦源
官亭酒香柳花白，下马持觞送行客。
客归江上愁更多，春水雨中生绿波。
青山遥对杨子渡，残日微明广陵树。
渡江酒醒伤别离，夜半舟人歌《竹枝》。
乌啼月落梅天远，驿程已过淮阴县。
...
遗老
送人还乡
浦源
都门杨柳拂离筵，归路青山水国连。
三月春阴垂细雨，几家寒食起新烟。
听莺谷口停行盖，立马江头问渡船。
此去故园应酒熟，杏花开遍草堂前。...
渡船
挽高季迪
浦源
鼓罢瑶琴遂解形，萧萧日影下寒城。
薄田供祭遗妻子，新冢题名望友生。
地下未应消侠气，人间谁肯没诗名。
旧庐重过悲闻笛，欲赋《招魂》竟不成。...
招魂
送王二归山中
浦源
阖闾城外敛余厓，水国苍茫夕鸟微。
远火山中人未宿，孤舟江上客初归。
高林果熟经新雨，疏柳春深映旧扉。
遥想到家无一事，闲看儿女笑牵衣。...
儿女
西城晚眺·宫柳犹遮旧女墙
浦源
宫柳犹遮旧女墙，角声孤起送斜阳。
英雄百战成寥落，吴楚平分自渺茫。
寒雁动愁离塞远，暮江流恨入云长。
古今天地谁非客，何用登临独感伤。...
登临
林七员外园亭夜饮得河字
浦源
都亭分袂惜蹉跎，此夕相逢奈若何。
细雨疏灯闻落叶，断云高树见明河。
客踪迢递天边雁，归梦微茫海上波。
鞍马朝来又成别，且倾尊酒一狂歌。...
微茫
和马秀才先归
浦源
长安甲第似云稠，冠盖相望孰解愁。
宫漏深沉春树里，禁垣环绕碧山头。
微烟草色迷征路，澹月梨花隐驿楼。
闻道马卿归卧病，懒攻词赋客诸侯。...
诸侯
过星轺馆
浦源
仙馆万山深，銮舆近驻临。
洞门金锁掞，垂柳粉墙阴。
旌旆移龙影，笙竽过凤音。
小臣来独晚，向此一沉吟。
沉吟
春日旅怀
浦源
别后犹飘泊，春来倍叹嗟。
花开今日少，人忆故园赊。
细雨连山暝，清溪入郭斜。
慈闱在何处，欲望暮云遮。
欲望
送丘舍人之边上
浦源
挥金收壮士，解剑赠离群。
数骑临秋别，孤猿入夜闻。
帐寒营满雪，边旷野连云。
愿出平胡策，归来报圣君。
旷野
寄袁二·长安年少羽林郎
浦源
长安年少羽林郎，骑射翩翩侍武皇。
弓影醉开孤月满，刀头新买百金装。
听鸡晓阙疏星白，走马秋郊细柳黄。
应募玉门关外去，请缨生系左贤王。...
走马
赠张颍州
浦源
迢递浮淮泗，凄凉过颍州。
水阴孤馆夕，草色半城秋。
才薄惭王事，吟多惜宦游。
不逢张太守，那得暂相留。
宦游
和干先生
浦源
秋城黄叶下，闻笛泪沾衣。
乍雨千峰出，残阳一鸟归。
客贫知己少，乡远去人稀。
何事荆南道，逢君始可依。
知己
题张生旧馆
浦源
广陵人去客天涯，旧馆凄凉闭落花。
立马斜阳空洒泪，一声横笛起邻家。
洒泪
题赵昌所画御屏牡丹
浦源
绿芜春雨洛阳城，不见名花国已倾。
影落画屏何处物，断金残粉故宫情。
画屏
酬干秀才
浦源
酒醒题诗忆送君，残阳半掩竹间门。
相思昨夜空斋里，烛灭香炉火尚温。
香炉
除夜客怀
浦源
火冷空斋夜掩霜，明朝新岁在殊方。
故乡亲老谁相守，独对寒灯泣数行。
故乡
竹枝词·红漆车儿驾白羊
浦源
红漆车儿驾白羊，吴盐空洒竹枝香。
不知羊角如心曲，才听车轮欲断肠。
心曲
寄熙上人
浦源
孤愁无处觅高僧，欲问楞伽竟不能。
遥想山中禅定夕，半窗残雪一寒灯。
送友人·孤舟春别万花西
浦源
孤舟春别万花西，云淡山青水满溪。
料得客愁何处是，绿阴官舍听莺啼。
晚过张林山
浦源
名山几度欲寻幽，此日虽来不暇游。
一棹黄昏过山下，疏灯络纬满林秋。

浦源的诗词名句全集
