诗人:刘凤
作品数目：5篇
朝代：明代
诗人简介：刘凤，（1585-1643），临海人。明代台州最杰出的女诗人，为礼部主客司主事陈锡的孙女。她的诗五言出入陶渊明、韦应物，七言效逼刘禹锡、白居易，近体则似高适和岑参，著有诗集《...
<<和夜上受降城闻笛>> <<芙蓉楼送客>> <<十五夜月>> <<昭台怨·妾意怜芳树>> 
<<昭台怨·玉舆行幸绝>> 

刘凤的诗词全集

和夜上受降城闻笛
刘凤
北斗低垂挂戍楼，黄河不逐月西流。
一声长笛冲沙起，散作边人万里愁。
长笛
十五夜月
刘凤
明月炤沧海，清辉盈此时。
似规流素魄，持粉俪新姿。
波泻沦河影，榆寒露鹊枝。
与君同万里，无那独含思。
寒露
芙蓉楼送客
刘凤
醉酒高楼此别君，袖中萱草惜斜曛。
月明水上如相忆，寄取潇湘数片云。
明水
昭台怨·妾意怜芳树
刘凤
妾意怜芳树，君恩疏桂宫。
梦回清瑟断，燕去画梁空。
慢脸羞铅翠，颦蛾减黛红。
琐闱花半落，尽日闭春风。
春风
昭台怨·玉舆行幸绝
刘凤
玉舆行幸绝，朱陛暗青苔。
不分恩成故，犹持宠自猜。
薄寒生碧雾，流叶下丹台。
唾井终捐弃，清尘岂重回。

刘凤的诗词名句全集
