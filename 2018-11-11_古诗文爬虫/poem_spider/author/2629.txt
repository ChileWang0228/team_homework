诗人:章才邵
作品数目：8篇
朝代：宋代
诗人简介：章才邵，字希古，崇安（今福建武夷山市）人。元振子。少从杨时学。以父荫补官。歷知临贺、辰阳二州，改荆湖北路参议官。晚年与朱熹游。事见《名贤氏族言行类稿》卷二六，明嘉...
<<白鸡冠花图>> <<题严子陵钓台·短櫂夷犹七里滩>> <<进月堂·不将帘幕碍虚空>> <<过清远大家峡>> 
<<南村图为陶九成作>> <<辛丑十一月望日藻仲宗弟率诸生抱琴见枉草堂>> <<客居岭南·天风吹白波>> <<碧筒·翠作浮洼玉作觞>> 


章才邵的诗词全集

客居岭南·天风吹白波
章才邵
天风吹白波，归客欲如何。
炎国逢花早，春船载雨过。
畏蛇焚瘿木，防蛊种衰荷。
洞口商人妇，时时送夜歌。
洞口
题严子陵钓台·短櫂夷犹七里滩
章才邵
短櫂夷犹七里滩，人亡依旧水光寒。
汉家名节君知否，尽在君家一钓竿。
名节
过清远大家峡
章才邵
岩头风急树欹斜，溪畔渔樵十数家。
老尽往来名利客，年年秋水映芦花。
芦花
白鸡冠花图
章才邵
鹿葱花尽凤仙空，一种奇葩色不同。
似带冰霜归老笔，肯随篱落斗群雄。
太平瑞映园林外，清白名归草木中。
留向山窗伴幽独，半绡斜月五更风。...
清白
进月堂·不将帘幕碍虚空
章才邵
不将帘幕碍虚空，为爱清光入室中。
满目尽成金色界，胜游宁羡水晶宫。
世缘淡泊尤相称，心镜圆明总一同。
长照金樽歌酒乐，争如此境乐无穷。...
淡泊
南村图为陶九成作
章才邵
南村老人清且癯，闭户十年工著书。
诸生解问扬雄字，使者空求颜阖庐。
推窗山在夕阳野，扫径柳垂春水渠。
卜邻若得从吾愿，日日抱琴无日虚。...
夕阳
辛丑十一月望日藻仲宗弟率诸生抱琴见枉草堂
章才邵
风雨抱琴良不恶，连床尤尽故人情。
书狂屡遣供佳札，饮少惟愁斗巨觯。
夜月忽于梅写影，寒云不碍雁流声。
看君却忆谁相似，饭颗山头太瘦生。...
山头
碧筒·翠作浮洼玉作觞
章才邵
翠作浮洼玉作觞，连蜷浮动玉生香。
手中风露分炎国，窃里乾坤入醉乡。
满座争夸赛鹦鹉，可人曾忆盖鸳鸯。
江长月白空痕在，一夜花神怨索郎。...

章才邵的诗词名句全集
