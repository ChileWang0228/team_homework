诗人:黄顺之
作品数目：11篇
朝代：宋代
诗人简介：黄顺之（一二六一～一三三六），字清远，一字明远，晚号田居子，浦江（今属浙江）人。长从方凤、吴思齐、谢翱游。有《田间古调辞》，已佚。元顺帝至元二年卒，年七十六。月泉吟社第二十...
<<观冷水谷桃花>> <<剑·抚剑悲歌壮泪流>> <<送叶靖逸>> <<题九曲尼院>> 
<<长门怨·锦瑟新添一岁尘>> <<初寓横泾>> <<听悟师弹招隐>> <<题岩礲寺>> 
<<法安院·瘦藤拄到古韬光>> 

黄顺之的诗词全集

剑·抚剑悲歌壮泪流
黄顺之
抚剑悲歌壮泪流，海清岳静世无仇。
匣中幸有容身地，莫遣光芒射半牛。
 
容身
送叶靖逸
黄顺之
山高积雪明，岁序冉以逼。
佳人抱书去，西湖失颜色。
清夜独慷慨，诗坛梦生棘。
我有双鲤鱼，对之不敢食。
慷慨
听悟师弹招隐
黄顺之
悟师手携清风琴，为我再奏招隐吟。
九原灵均不可作，后人遗恨空沈沈，
令我听之泪沾襟。楚山日落秋声起，
古猿啼月空山裹。千年愁气上青枫，
幽兰无香桂华死，吾道非耶何至此。
曲中历...
水流
观冷水谷桃花
黄顺之
石家步障久成尘，移作包山一段春。
惆怅日斜原上路，年年红雨打行人。
惆怅
长门怨·锦瑟新添一岁尘
黄顺之
锦瑟新添一岁尘，宝鸾空负百年身。
建章万户莺花好，只有长门更不春。
百年
吴宫曲·乌鹊桥边春日斜
黄顺之
乌鹊桥边春日斜，吴王醉上七香车。
西施斗草归来晚，赢得钗头金凤花。
西施
赠陈宗之
黄顺之
羡君家阙下，不踏九衢尘。
万卷书中坐，一生閒裹身。
贪诗疑有债，阅世欲无人。
昨日相思处，桐花烂熳春。
阅世
题九曲尼院
黄顺之
曾是霓裳第一人，曲终认得本来身。
多年不作东风梦，閒却蔷薇一架春。
东风
初寓横泾
黄顺之
十年泉石梦，及此始依然。
野迥天垂地，身閒日抵年。
稍欣闻见少，渐与土风便。
分得渔樵席，白云相共眠。
题岩礲寺
黄顺之
岩花得雨新如染，古树悬崖怪欲飞。
日暮溪深人不渡，一双白鸟傍林归。
悬崖
法安院·瘦藤拄到古韬光
黄顺之
瘦藤拄到古韬光，分得山僧半榻凉。
幽鸟一声春梦断，湿云漠漠护残香。

黄顺之的诗词名句全集
