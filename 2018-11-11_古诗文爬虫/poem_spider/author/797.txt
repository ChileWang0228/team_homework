诗人:皇甫汸
作品数目：160篇
朝代：明代
诗人简介：皇甫汸（1497-1582），明嘉靖时长洲（今江苏苏州）人，字子循，号百泉、百泉子，斋名浩歌亭。明朝官员，诗人。兄弟排行第三，七岁能诗，又工书法，嘉靖八年进士，以吏部郎中左迁大名通判，官...
<<芳树·芳树九华边>> <<秋日偶成>> <<临高台·高台望不极>> <<有所思·春风吹绣户>> 
<<陇头水·陇坂去何长>> <<梅花落·早见梅花落>> <<关山月·故园千里月>> <<二郎回溪词>> 
<<从军行寄赠杨用修>> 

皇甫汸的诗词全集

题美人蕉
皇甫汸
带雨红妆湿，迎风翠袖翻。
欲知心不卷，迟暮独无言。
知心
乌夜啼·长乐宫中秋夜长
皇甫汸
长乐宫中秋夜长，美人新得幸君王。
别馆不愁金作屋，曲池无羡玉为梁。
门前数报公车过，楼下时闻脂粉香。
总是啼乌声转切，欢娱那解曲凄凉。...
脂粉
太平堤行
皇甫汸
太平门外古崇堤，嘉树扶疏夹路垂。
负郭尽为芳草地，沿湖直绕白云司。
当时王贡总仙才，况是承恩北阙来。
御史府中乌半宿，尚书门下骑双回。
青山几度朝陵节，玄水曾流袚洛杯。
鸣珂...
甘泉
闲居柬吴二纯叔王二禄之
皇甫汸
北山归卧各风烟，西望长安思惘然。
直散闻莺兰省畔，朝回饮马玉河边。
府中尽道逢时少，阙下争看被服妍。
为忆同游双凤侣，衔恩记否十年前？...
被服
春溪晚兴
皇甫汸
别业怀东墅，名山倚北岑。
川原澄夕霁，云水乱春阴。
看竹门从闭，迷花路转寻。
归心不及鸟，随意向幽林。
归心
临高台·高台望不极
皇甫汸
高台望不极，临伫意何穷。
茂苑花为苑，吴宫锦作宫。
管弦虚夜月，罗绮罢春风。
独惜乌啼处，犹闻曲怨中。
春风
陇头水·陇坂去何长
皇甫汸
陇坂去何长，陇水复汤汤。
咽处堪啼泪，流时更断肠。
三秋边草白，万里戍云黄。
辛苦交河使，西来忆故乡。
故乡
春江花月夜·空负芳楼约
皇甫汸
空负芳楼约，愁逢江上春。
月华天外洁，花影浪中新。
讵是沉珠浦，将非濯锦津。
争言兰作舫，复拟桂为轮。
圆缺同今夕，飘零异昔辰。
关山犹自隔，攀折赠何因。...
攀折
拟伯劳东飞歌
皇甫汸
蛱蝶双飞燕并栖，秦楼燕市花成溪。
谁家玉人当户窥，含羞敛笑横波驰。
宝髻珠钿明月光，罗帏翠帐秋夜长。
秀颜皓齿才十五，时向芳筵作歌舞。
雀台露寝生暮云，空留可怜犹为君。...
歌舞
承天候驾·周王初宴镐
皇甫汸
周王初宴镐，汉武更之回。
柳向帷城绕，花随帐殿开。
复怜丰邑赐，功悉代时来。
尚说恩波在，何曾慰郢哀。
天候
景王之藩恭述·绮岁占渊识
皇甫汸
绮岁占渊识，冠年仰令仪。
邑邻丰起处，路即代来时。
桂树新开径，芙蓉旧作池。
宁知飞盖赏，别有望陵思。
芙蓉
答蔡子木初秋约游之作
皇甫汸
官闲似与病相宜，朝谒俱无起独迟。
禁苑蝉声移物候，空山木叶报君知。
薄游丘壑何尝废，雅与琴书每自随。
闻说潘生归骑省，却因词赋动秋思。...
琴书
寒夜曲·风吹芳树已凋残
皇甫汸
风吹芳树已凋残，却放清晖入画阑。
莫道金闺常自暖，夜深翻似玉门寒。
玉门
寒夜曲·年随流水去伤神
皇甫汸
年随流水去伤神，催入风光一度新。
何事蛾眉颦不展，玉颜无伴怕逢春。
伤神
送杨子祐知兴国
皇甫汸
寻役谢皇畿，遄征辞帝阙。
朱明垂方隆，修景迎未歇。
晨旌抗欲徂，午马哮不发。
且覆天末觞，暂缓星前辙。
抒情谅子衷，执手信我说。
丕休蒙嘉运，利用宾时哲。
弹冠捐族闾，绁组跻朝列。...
平江
胥江泛月旋舸登城归咏
皇甫汸
江寒湛澄澈，华月辉相鲜。
乘流载尊俎，泻影发楼船。
翠絺合杳霭，兰皋带长烟。
万艘杂灯火，千门纷管弦。
飞盖揽崇堞，辍棹回前川。
曾经故宫里，为照荒台边。
情非乌栖夜，迹是鹿游年。...
曾经
昔时行赠王亮卿下第之松江谒刘侯
皇甫汸
昔时邂逅长安道，下马通名何草草。
今来会晤阖城傍，把剑语故俱茫茫。
问君何来西出秦，拂君衣上洛阳尘。
颜凋但使友人识，金尽徒令妻嫂嗔。
君不见吴王官阙荒芜久，世事何如饮醇酒。...
离心
金陵怀旧
皇甫汸
平生踪迹半京畿，别去秦淮岁屡违。
道上投珠多按剑，市中击筑几沾衣。
寺寻白社僧犹在，宅访青溪客已非。
莫学陇西逢醉尉，夜深愁向灞亭归。...
陇西
赠盛秀才
皇甫汸
避喧因就辟支禅，江左玄风属少年。
数借慈灯挥藻赋，更从积雪照韦编。
潮生静夜滩声转，月上空林塔影悬。
愧我闲来寻白社，逢君却在虎溪边。...
少年
乐府十二首
皇甫汸
乘法驾乘法驾，出潜邸。
辞兰坂，臻枫陛。
握乾符，奉慈旨。
桥中倾，碣呈字。
从臣观，稽首喜。
应帝期，称天子。
泰阶升，更化始。
陋代来，劣舂起。
釐庙制典礼成，四海谧。
享祀禋，九庙翼...
鸿儒
送王良医之武冈
皇甫汸
白发微官在，沧江别路长。
看星趋翼轸，问水过沅湘。
采药身千里，闻猿泪几行。
惟应鸿宝诀，犹得侍淮王。
武冈
早春寄台州王维桢
皇甫汸
不见天台吏，题书问赤城。
时违花过眼，春入鸟关情。
雅兴看霞起，离忧向水生。
为邦年最少，莫惜宦无成。
无成
寄刘谏议畿
皇甫汸
经年尺素未曾题，长夏郊居懒自宜。
北虏尘飞榆塞日，西京灰满柏梁时。
中朝望属阳司谏，左掖吟怜杜拾遗。
定有封章回圣主，莫须焚草避人知。...
拾遗
题茉莉·香惯临风细
皇甫汸
香惯临风细，花偏映日生。
若将人试拟，小玉定齐名。
临风
赠金医·少年学道出长桑
皇甫汸
少年学道出长桑，闭户时窥五色方。
汉武甘泉初铸鼎，好将灵药献君王。
甘泉
芳树·芳树九华边
皇甫汸
芳树九华边，春风一度妍。
飘香承辇路，弄影向甘泉。
缀叶纷千种，濯枝幸万年。
不作淮南桂，空山徒弃捐。
万年
秋日偶成
皇甫汸
无那文园病，秋来独未苏。
江风惊木落，檐日惜阴徂。
拙宦同门限，劳生学户枢。
愤忧何以托，惟是著《潜夫》。
同门
有所思·春风吹绣户
皇甫汸
春风吹绣户，明月鉴罗帏。
同心阻芳讯，千里怅清晖。
歌弦尘屡积，舞衣香渐微。
别有关情处，梁间双燕飞。
同心
梅花落·早见梅花落
皇甫汸
早见梅花落，江南春未迟。
如何上苑叶，不似故园枝。
影怯临妆夜，香怜逐吹时。
无人问消息，独自寄相思。
江南
关山月·故园千里月
皇甫汸
故园千里月，流照入秦关。
弓影同看曲，刀头未卜还。
迷云度容与，映水咽潺湲。
莫遣青楼去，摧残少妇颜。
摧残
二郎回溪词
皇甫汸
谢公永嘉守，在郡宥无为。
敦赏值令弟，华萼每相携。
跻险既山顿，穷源亦水嬉。
溪名沐鹤是，人睹游龙非。
驾言辍棹际，并影浣纱时。
凌波餐秀色，拾翠逗芳仪。
援琴挑未就，解佩赠犹疑。...
洛浦
从军行寄赠杨用修
皇甫汸
思文际圣君，稽古萃群辟。
子云侍承明，胡为去荒域。
被命事犀渠，差胜下蚕室。
愤志酬八书，荣名重三策。
丁年子卿嗟，皓首仲升泣。
看鸢穷瘴烟，放鸡定何日。
业既违操觚，勋还期裹革。...
寸心
秋夜·夏晦秋俄代
皇甫汸
夏晦秋俄代，星虚夜忽分。
鉴帷微露月，临槛净披云。
旅思随桐叶，乡心及雁群。
蝉声杂砧响，并是不堪闻。
江南曲·锦帆西去绕横塘
皇甫汸
锦帆西去绕横塘，画舸携来悉粉妆。
旭日笼光流彩艳，晚云停雨净兰芳。
飞丝带蝶粘罗幌，吹浪游鱼戏羽觞。
自是江南好行乐，采莲到处棹歌长。...
江南
拟伯劳东飞歌·夜乌悲啼朝雉鸣
皇甫汸
夜乌悲啼朝雉鸣，青琴绛树无限情。
谁家临镜总新妆，云鬟刻饰出意长。
翠屏锦帐花连理，洞房仙居暗香起。
年几二七奉下陈，光彩流盼姿绝伦。
春风东来吹落花，绿窗可怜虚岁华。...
洞房
春答子安兄岁暮见贻
皇甫汸
在昔参英寮，俱承明主顾。
被服纷妍姿，彯缨俪芳步。
悲哉游子情，徒以潜郎故。
一为冲飙激，遂使佳期误。
入魏怅无倚，浮湘眷有慕。
扬旌指敝庐，千里同归路。
再闻蟋蟀唱，两见蒹葭露。...
苦心
悼亡友周诗
皇甫汸
昔我求友生，周郎早投分。
藻缀摅玄思，雄谈发孤愤。
壁立常晏如，崖检若乖性。
落魄怀英风，晤言每袪吝。
岁中从薄游，时复惠芳讯。
谢秩始归田，延益拟开径。
讵意云靡依，忽随露先尽。...
归田
悼亡友周诗·陶令弃官日
皇甫汸
陶令弃官日，征君寝瘵时。
巨卿宵梦愕，元伯晨讣驰。
申缄五情塞，抚膺双涕垂。
既捐韩康肆，复卷严平帷。
冥数岂无验，良药宁自医。
夙昔重季诺，感激平原知。
虽乏担石蓄，能薄千金施。...
平原
长干行送陆仪曹重补南署
皇甫汸
长干里，金铺夹兰戺。
陵树苍苍控石城，淮流湜湜通江水。
廿年高卧东山庐，一朝更踏西京市。
马上耽游期不顾，缓辔微吟日将暮。
都人观者语道傍，白头何自始为郎？
莫恨汉家今用少，须看...
白头
承天候驾·东幸方过沛
皇甫汸
东幸方过沛，南巡乃至衡。
翠华临楚地，黄屋驻樊城。
云以朝歌白，河因夜渡清。
宁知天子贵，别有故乡情。
故乡
承天候驾·金舆移旧邸
皇甫汸
金舆移旧邸，玉辇出离宫。
侍从多方朔，参乘即卫公。
禊堂逢德水，猎馆报春风。
犹指邯郸路，分明怆帝衷。
春风
承天候驾·兹地承嘉惠
皇甫汸
兹地承嘉惠，仙班喜复从。
天行传驻跸，月出候鸣钟。
礼乐河间事，山川灞上容。
由来江汉水，何处不朝宗。
河间
除夕·异乡逢岁尽
皇甫汸
异乡逢岁尽，一倍旅愁增。
车从来三署，衣香过五陵。
春晴传法鼓，夜色引慈灯。
谁识朝元侣，禅栖学老僧。
五陵
景王之藩恭述
皇甫汸
帝胤宜承序，贤王遂启封。
珪分劳睿眷，笙别怆慈容。
地接荆衡胜，人多宋景从。
行看江汉水，何处不朝宗。
汉水
周以言黄圣长过我先人城南故居赋诗见示怅然
皇甫汸
疏公别业倚荒城，三径萧条蔓草生。
薛邑台池今日泪，平泉花石旧时盟。
斋中岁序看驹隙，门外春风换鸟声。
不是裘羊同过客，题诗那得更伤情。...
春风
丽春宫人词次韵
皇甫汸
汉宫初进美人歌，一日春晖到绮罗。
漫向玉阶啼粉泪，试开金箧理妆螺。
从登豹辇衔恩甚，特赐鸾笺命藻多。
总是相如能献赋，文园归后奈君何。...
春晖
古意·承恩怜故亦怜新
皇甫汸
承恩怜故亦怜新，落叶随风笑此身。
陌上相逢厮养妇，宫中曾是旧才人。
相逢
寒夜曲·淡烟和月出霜林
皇甫汸
淡烟和月出霜林，落尽寒花只素阴。
别有兰缸凝彩焰，镜台斜倚照冰心。
镜台
寒夜曲·绣户深沉半掩门
皇甫汸
绣户深沉半掩门，玉窗愁对月黄昏。
闲垂翠帐何曾寐，熏尽金笼总不温。
深沉
盘江词·白涧流残青嶂开
皇甫汸
白涧流残青嶂开，鸡公岭带夕阳来。
更闻江水盘千曲，何似愁肠日九回。

皇甫汸的诗词名句全集
