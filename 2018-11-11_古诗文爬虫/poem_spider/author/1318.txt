诗人:偶桓
作品数目：7篇
朝代：明代
诗人简介：偶桓，明太仓（今属江苏）人，字武孟，号海翁，自号瞎牛。洪武二十四年（1391）应秀才举为崇安从事，授广西桂林河泊大使。永乐中，为荆门州吏目，卒年八十二。有《乾坤清气集》、《江雨...
<<题唐人马图>> <<送徐德源回横州>> <<赴夷陵·迢迢上夷陵>> <<次永州·迢递南征日>> 
<<岁暮·忽忽岁云暮>> <<为沈趣庵题画>> <<怀友次陈石泉韵>> 

偶桓的诗词全集

岁暮·忽忽岁云暮
偶桓
忽忽岁云暮，朔风吹客衣。
却因乡井近，转觉信音稀。
山响鼪鼯啸，江空鹤鹳飞。
百年浑潦倒，底事未能归。
百年
怀友次陈石泉韵
偶桓
枫林叶赤露华浓，来往晴沙一径通。
遥望美人秋水隔，摐花吹老楚江风。
秋水
为沈趣庵题画
偶桓
溪山深处野人居，小小帘栊草阁虚。
洒面松风吹梦醒，凌霄花落半床书。
凌霄花
题唐人马图
偶桓
内厩多龙马，奚官晚更调。
独矜红叱拨，老气压天骄。
天骄
送徐德源回横州
偶桓
萧萧鞍马驻江滨，回首秋风益损神。
自念未归他郡客，更禁相送故乡人。
羁愁太剧难分袂，老泪无多易满巾。
归向南溟有双鲤，寄书还肯问垂纶。...
归向
赴夷陵·迢迢上夷陵
偶桓
迢迢上夷陵，意促日易暝。
乱石劖马蹄，丛棘罥衣领。
登山若攀天，度壑如赴井。
抚膺欲呕心，喘息屡延颈。
但逢过虎迹，敻绝行人影。
顾兹客怀恶，况乃道里永。
毫素难具陈，聊以述短咏。...
马蹄
次永州·迢递南征日
偶桓
迢递南征日，边陲路转赊。
零陵还属楚，湖口只如巴。
送舍应防虎，居人解捕蛇。
九疑遥在望，稽首问重华。

偶桓的诗词名句全集
