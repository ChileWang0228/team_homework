诗人:许棠
作品数目：135篇
朝代：唐代
诗人简介：许棠，字文化，宣州泾县（今安徽泾县）人。工诗文，性僻难与人合。以作洞庭诗著名，时号许洞庭。棠久困名场，闻马戴佐大同军幕，招接文士，乃往谒之。戴一见如旧，留连累月，但从事诗酒...
<<寄华阴刘拾遗>> <<献独孤尚书>> <<登渭南县楼>> <<汝州郡楼望嵩山>> 
<<春暮途次华山下>> <<东归留辞沉侍郎>> <<雁门关野望>> <<渭上送人南归>> 
<<经故杨太尉旧居>> 

许棠的诗词全集

登山·信步上鸟道
许棠
信步上鸟道，不知身忽高。近空无世界，当楚见波涛。
顶峭松多瘦，崖悬石尽牢。猕猴呼独散，隔水向人号。
猕猴
寄华阴刘拾遗
许棠
坚心持谏诤，自古亦艰难。寄邑虽行化，眠云似去官。
河分中野断，岳入半天寒。瀑布冰成日，谁陪吟复看。
半天
秋江霁望
许棠
高秋偏入望，霁景倍关情。落木满江水，离人怀渭城。
山高孤戍断，野极暮天平。渔父时相问，羞真道姓名。
天平
献独孤尚书
许棠
虚抛南楚滞西秦，白首依前衣白身。退鹢已经三十载，
登龙曾见一千人。魂离为役诗篇苦，泪竭缘嗟骨相贫。
今日鞠躬高旆下，欲倾肝胆杳无因。...
诗篇
秦中遇友人
许棠
半生南走复西驰，愁过杨朱罢泣岐。远梦亦羞归海徼，
贫游多是滞边陲。胡云不聚风无定，陇路难行栈更危。
旦暮唯闻语征战，看看已欲废吟诗。...
征战
雁门关野望
许棠
高关闲独望，望久转愁人。紫塞唯多雪，胡山不尽春。
河遥分断野，树乱起飞尘。时见东来骑，心知近别秦。
起飞
塞下·胡虏偏狂悍
许棠

胡虏偏狂悍，边兵不敢闲。防秋朝伏弩，纵火夜搜山。
雁逆风鼙振，沙飞猎骑还。安西虽有路，难更出阳关。

逆风
投徐端公
许棠
无谋寻旧友，强喜亦如愁。丹桂阻丹恳，白衣成白头。
穷吴迷钓业，大汉事贫游。霄汉期提引，龙钟未拟休。
大汉
野步·闲赏步易远
许棠
闲赏步易远，野吟声自高。路无人到迹，林有鹤遗毛。
物外趣都别，尘中心枉劳。沿溪收堕果，坐石唤饥猱。
中心
下黄耳盘
许棠
独下黄盘路，多虞部落连。云晴仍着地，树古自参天。
乱鸟飞人上，惊麋起马前。行行无郡邑，唯见虎狼烟。
虎狼
春夜同厉文学先辈会宿
许棠
江汉久分路，京关重聚吟。更为他夜约，方尽昔年心。
月隔明河远，花藏宿鸟深。无眠将及曙，多是说山阴。
山阴
题郑侍郎岩隐十韵
许棠
朝退常归隐，真修大隐情。园林应得趣，岩谷自为名。
野步难寻寺，闲吟少在城。树藏幽洞黑，花照远村明。
海石分湖路，风泉递雨声。性高怜散逸，官达厌公卿。
架引藤重长，阶延笋迸生。青...
公卿
宿华山·异境良难测
许棠
异境良难测，非仙岂合游。星辰方满岳，风雨忽移舟。
喷月泉垂壁，栖松鹤在楼。因知修养处，不必在嵩丘。
风雨
登渭南县楼
许棠
近甸名偏着，登城景又宽。半空分太华，极目是长安。
雪助河流涨，人耕烧色残。闲来时甚少，欲下重凭栏。
河流
汝州郡楼望嵩山
许棠
不共众山同，岧峣出迥空。几层高鸟外，万仞一楼中。
水落难归地，云篱便逐风。唯应霄汉客，绝顶路方通。
绝顶
春暮途次华山下
许棠
他皆宴牡丹，独又出长安。远道行非易，无图住自难。
离城风已暖，近岳雨翻寒。此去知谁顾，闲吟只自宽。
长安
东归留辞沉侍郎
许棠
一第久乖期，深心已自疑。沧江归恨远，紫阁别愁迟。
稽古成何事，龙钟负已知。依门非近日，不虑旧恩移。
龙钟
渭上送人南归
许棠
远役与归愁，同来渭水头。南浮应到海，北去阻无州。
楚雨天连地，胡风夏甚秋。江人如见问，为话复贫游。
水头
经故杨太尉旧居
许棠
在汉信垂功，于唐道更隆。一川留古迹，多代仰高风。
树折巢堕鸟，阶荒草覆虫。行人过岂少，独驻夕阳中。
夕阳
送友人北游
许棠
北出阴关去，何人肯待君。无青山拥晋，半浊水通汾。
雁塞虽多雁，云州却少云。兹游殊不恶，莫恨暂离群。
送王侍御赴宣城
许棠
朝回离九陌，岛外赏残春。经宿留闲客，看云作主人。
时清难议隐，位重亦甘贫。岩洞真仙境，应休别卧邻。
岩洞
过洞庭湖
许棠
惊波常不定，半日鬓堪斑。四顾疑无地，中流忽有山。
鸟高恒畏坠，帆远却如闲。渔父闲相引，时歌浩渺间。
浩渺
送李频之南陵主簿
许棠
赴县是还乡，途程岂觉长。听莺离灞岸，荡桨入陵阳。
野蕨生公署，闲云拂印床。晴天调膳外，垂钓有池塘。
公署
写怀·汩没与辛勤
许棠
汩没与辛勤，全钟在此身。半生为下客，终老托何人。
两鬓关中改，千岩海上春。青云知有路，自是致无因。
关中
过中条山
许棠
徒为经异岳，不得访灵踪。日尽行难尽，千重复万重。
云垂多作雨，雷动半和钟。孤竹人藏处，无因认本峰。
重复
早发洛中
许棠
半夜发清洛，不知过石桥。云增中岳大，树隐上阳遥。
堑黑初沉月，河明欲认潮。孤村人尚梦，无处暂停桡。
半夜
将归江南留别友人
许棠
连春不得意，所业已疑非。旧国乱离后，新年惆怅归。
雪开还楚地，花惹别秦衣。江徼多留滞，高秋会恐违。
业已
塞外书事
许棠
征路出穷边，孤吟傍戍烟。河光深荡塞，碛色迥连天。
残日沉雕外，惊蓬到马前。空怀钓鱼所，未定卜归年。
空怀
日暮江上
许棠
孤帆收广岸，落照在遥峰。南北渡人少，高低归鸟重。
潮回沙出树，雨过浦沉钟。渔父虽相问，那能话所从。
落照
客行·旅食唯草草
许棠
旅食唯草草，此生谁我同。故园魂梦外，长路别离中。
人事萍随水，年光鸟过空。欲吟先落泪，多是怨途穷。
草草
送李员外知扬子州留务
许棠
帝命分留务，东南向楚天。几程回送骑，中路见迎船。
冶例开山铸，民多酌海煎。青云名素重，此去岂经年。
开山
旅次滑台投献陆侍御
许棠
已是鸿来日，堪惊却背秦。天遥三楚树，路远两河人。
旅梦难归隐，吟魂不在身。霜台欹冠豸，赖许往来频。
旅次
重归江南
许棠
无成归故里，不似在他乡。岁月逐流水，山川空夕阳。
回潮迷古渡，迸竹过邻墙。耆旧休存省，胡为止泪行。
岁月
寄黔南李校书
许棠
从戎巫峡外，吟兴更应多。郡响蛮江涨，山昏蜀雨过。
公筵饶越味，俗土尚巴歌。中夜怀吴梦，知经滟滪波。
遣怀·此生何处遂
许棠
此生何处遂，屑屑复悠悠。旧国归无计，他乡梦亦愁。
飞尘长满眼，衰发暗添头。章句非经济，终难动五侯。
满眼
题开明里友人居
许棠
城中尘外住，入望是田家。井出深山水，阑藏异国花。
风巢和鸟动，雪竹向人斜。来往唯君熟，乡园共海涯。
异国
送龙州樊使君
许棠
曾见邛人说，龙州地未深。碧溪飞白鸟，红旆映青林。
土产唯宜药，王租只贡金。政成开宴日，谁伴使君吟。
龙州
寄盩厔薛能少府
许棠
满县唯云水，何曾似近畿。晓庭猿集惯，寒署吏衙稀。
冰色封深涧，樵声出紫微。时闻迎隐者，依旧着山衣。
依旧
送李左丞巡边
许棠
狂戎侵内地，左辖去萧关。走马冲边雪，鸣鞞动塞山。
风收枯草定，月满广沙闲。西绕河兰匝，应多隔岁还。
走马
五原书事
许棠

西出黄云外，东怀白浪遥。星河愁立夜，雷电独行朝。
碛迥人防寇，天空雁避雕。如何非战卒，弓剑不离腰。

天空
送从弟归泉州
许棠
问省归南服，悬帆任北风。何山犹见雪，半路已无鸿。
瘴杂春云重，星垂夜海空。往来如不住，亦是一年中。
半路
塞下·征役已不定
许棠
征役已不定，又缘无定河。塞深烽寨密，山乱犬羊多。
汉卒闻笳泣，胡儿击剑歌。番情终未测，今昔谩言和。
击剑
题张乔升平里居
许棠
下马似无人，开门只一身。心同孤鹤静，行过老僧真。
乱水藏幽径，高原隔远津。匡庐曾共隐，相见自相亲。
高原
题郑拾遗南斋
许棠
明时无事谏，岂是隐明君。每值离丹陛，多陪宴白云。
门连萧洞僻，地与曲江分。满院皆柽竹，期栖鸾鹤群。
曲江
寄睦州陆郎中
许棠
下国多高趣，终年半是吟。海涛通越分，部伍杂闽音。
晓郭云藏市，春山鸟护林。东浮虽未遂，日日至中心。
中心
出塞门·步步经戎虏
许棠
步步经戎虏，防兵不离身。山多曾战处，路断野行人。
暴雨声同瀑，奔沙势异尘。片时怀万虑，白发数茎新。
片时
新年呈友
许棠
一月月相似，一年年不同。清晨窥古镜，旅貌近衰翁。
处世闲难得，关身事半空。浮生能几许，莫惜醉春风。
春风
银州北书事
许棠
南辞采石远，北背乞银深。碛路虽多险，江人不废吟。
雕依孤堠立，鸥向迥沙沉。因共边人熟，行行起战心。
寄赵能卿
许棠
我命同君命，君诗似我诗。俱无中道计，各失半生期。
素业沧江远，清时白发垂。蹉跎一如此，何处卜栖迟。
蹉跎
夏州道中
许棠
茫茫沙漠广，渐远赫连城。堡迥烽相见，河移浪旋生。
无蝉嘶折柳，有寇似防兵。不耐饥寒迫，终谁至此行。

许棠的诗词名句全集
