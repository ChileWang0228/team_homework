诗人:朱庆馀
作品数目：161篇
朝代：唐代
诗人简介：朱庆馀（生卒年不详），名可久，字庆馀，以字行，越州（今浙江绍兴）人，唐代诗人，喜老庄之道。宝历二年（826）进士，官至秘书省校书郎，见《唐诗纪事》卷四六、《唐才子传》卷六，《全唐诗》...
<<震为苍筤竹>> <<送顾非熊下第归>> <<题毗陵上人院>> <<杭州卢录事山亭>> 
<<上翰林李舍人>> <<宫中词>> <<近试上张籍水部>> <<登玄都阁>> 
<<泛溪·曲渚回花舫>> 

朱庆馀的诗词全集

近试上张籍水部
朱庆馀
洞房昨夜停红烛，待晓堂前拜舅姑。
妆罢低声问夫婿，画眉深浅入时无。
夫婿
登玄都阁
朱庆馀
野色晴宜上阁看，树阴遥映御沟寒。
豪家旧宅无人住，空见朱门锁牡丹。
牡丹
送陈摽·满酌劝童仆
朱庆馀
满酌劝童仆，好随郎马蹄。
春风慎行李，莫上白铜鞮。
春风
送淮阴丁明府
朱庆馀
之官未入境，已有爱人心。遣吏回中路，停舟对远林。
岛声淮浪静，雨色稻苗深。暇日公门掩，唯应伴客吟。
入境
宫中词
朱庆馀
寂寂花时闭院门，美人相并立琼轩。
含情欲说宫中事，鹦鹉前头不敢言。
情欲
送张景宣下第东归
朱庆馀
归省值花时，闲吟落第诗。高情怜道在，公论觉才遗。
春雨连淮暗，私船过马迟。离心可惆怅，为有入城期。
离心
望早日·窗下闻鸡后
朱庆馀
窗下闻鸡后，苍茫映远林。才分天地色，便禁虎狼心。
是处程涂远，何山洞府深。此时堪伫望，万象豁尘襟。
洞府
题毗陵上人院
朱庆馀
院深终日静，落叶覆秋虫。盥漱新斋后，修行未老中。
映松山色远，隔水磬声通。此处宜清夜，高吟永与同。
清夜
上翰林李舍人
朱庆馀
记得早年曾拜识，便怜孤进赏文章。免令汩没惭时辈，
与作声名彻举场。一自凤池承密旨，今因世路接余光。
云泥虽隔思长在，纵使无成也不忘。...
无成
寻贾岛所居
朱庆馀
求闲身未得，此日到京东。独在钟声外，相逢树色中。
谁言人渐老，所向意皆同。月上因留宿，移床对药丛。
相逢
送李侍御入蕃
朱庆馀
远使随双节，新官属外台。戎装非好武，书记本多才。
移帐依泉宿，迎人带雪来。心知玉关道，稀见一花开。
戎装
望萧关·渐见风沙暗
朱庆馀
渐见风沙暗，萧关欲到时。儿童能探火，妇女解缝旗。
川绝衔鱼鹭，林多带箭麋。暂来戎马地，不敢苦吟诗。
戎马
看涛·不知来远近
朱庆馀
不知来远近，但见白峨峨。风雨驱寒玉，鱼龙迸上波。
声长势未尽，晓去夕还过。要路横天堑，其如造化何。
造化
上翰林蒋防舍人
朱庆馀
清重可过知内制，从前礼绝外庭人。看花在处多随驾，
召宴无时不及旬。马自赐来骑觉稳，诗缘得后意长新。
应怜独在文场久，十有余年浪过春。...
余年
鄂渚送白舍人赴杭州
朱庆馀
岂知鹦鹉洲边路，得见凤凰池上人。
从此不同诸客礼，故乡西与郡城邻。
故乡
题崔驸马林亭
朱庆馀
选居幽近御街东，易得诗人聚会同。白练鸟飞深竹里，
朱弦琴在乱书中。亭开山色当高枕，楼静箫声落远风。
何事宦涂犹寂寞，都缘清苦道难通。...
高枕
自萧关望临洮
朱庆馀
玉关西路出临洮，风卷边沙入马毛。寺寺院中无竹树，
家家壁上有弓刀。惟怜战士垂金甲，不尚游人着白袍。
日暮独吟秋色里，平原一望戍楼高。...
战士
送崔约下第归淮南觐省
朱庆馀
远忆拜亲留不住，出门行计与谁同。程涂半是依船上，
请谒多愁值雨中。堰水静连堤树绿，村桥时映野花红。
回期须及来春事，莫便江边逐钓翁。...
花红
归故园·桑柘骈阗数亩间
朱庆馀
桑柘骈阗数亩间，门前五柳正堪攀。尊中美酒长须满，
身外浮名总是闲。竹径有时风为扫，柴门无事日常关。
于焉已是忘机地，何用将金别买山。...
柴门
将之上京留别淮南书记李侍御
朱庆馀
半似无名位，门当静处开。人心皆向德，物色不供才。
酒兴春边过，军谋意外来。取名荣相府，却虑诏书催。
诏书
闲居冬末寄友人
朱庆馀
短亭分袂后，倚槛思偏孤。雨雪落残腊，轮蹄在远涂。
人情难故旧，草色易凋枯。共有男儿事，何年入帝都。
故旧
赠陈逸人
朱庆馀
乐道辞荣禄，安居桂水东。得闲多事外，知足少年中。
药圃无凡草，松庭有素风。朝昏吟步处，琴酒与谁同。
少年
湖中闲夜遣兴
朱庆馀
钓艇同琴酒，良宵背水滨。风波不起处，星月尽随身。
浦迥湘烟卷，林香岳气春。谁知此中兴，宁羡五湖人。
五湖
留别卢玄休归荆门
朱庆馀
江边离别心，言罢各沾襟。以我去帆远，知君离恨深。
云开孤鸟出，浪起白鸥沉。更作来年约，阳台许伴寻。
阳台
都门晚望
朱庆馀
绿槐花堕御沟边，步出都门雨后天。
日暮野人耕种罢，烽楼原上一条烟。
耕种
观涛·木落霜飞天地清
朱庆馀
木落霜飞天地清，空江百里见潮生。鲜飙出海鱼龙气，
晴雪喷山雷鼓声。云日半阴川渐满，客帆皆过浪难平。
高楼晓望无穷意，丹叶黄花绕郡城。...
黄花
震为苍筤竹
朱庆馀
为擢东方秀，修然异众筠。青苍才映粉，蒙密正含春。
嫩箨沾微雨，幽根绝细尘。乍怜分径小，偏觉带烟新。
结实皆留凤，垂阴似庇人。顾唯竿在手，深水挂赪鳞。...
结实
送顾非熊下第归
朱庆馀
但取诗名远，宁论下第频。惜为今日别，共受几年贫。
听雨宿吴寺，过江逢越人。知从本府荐，秋晚又辞亲。
漂泊
杭州卢录事山亭
朱庆馀
山色满公署，到来诗景饶。解衣临曲榭，隔竹见红蕉。
清漏焚香夕，轻岚视事朝。静中看锁印，高处见迎潮。
曳履庭芜近，当身树叶飘。傍城余菊在，步入一仙瓢。...
中看
泛溪·曲渚回花舫
朱庆馀
曲渚回花舫，生衣卧向风。鸟飞溪色里，人语棹声中。
余卉才分影，新蒲自作丛。前湾更幽绝，虽浅去犹通。
才分
宿陈处士书斋
朱庆馀
结茅当此地，下马见高情。菰叶寒塘晚，杉阴白石明。
向炉新茗色，隔雪远钟声。闲得相逢少，吟多寐不成。
相逢
上宣州沈大夫
朱庆馀
科名继世古来稀，高步何年下紫微。帝命几曾移重镇，
时清犹望领春闱。登朝旧友常思见，开幕贤人并望归。
今日得游风化地，却回沧海有光辉。...
开幕
杭州送萧宝校书
朱庆馀
马识青山路，人随白浪船。
别君犹有泪，学道谩经年。
浪船
送盛长史
朱庆馀
莫辞东路远，此别岂闲行。职处中军要，官兼上佐荣。
野亭枫叶暗，秋水藕花明。拜省期将近，孤舟促去程。
秋水
宿道士观·堂闭仙人影
朱庆馀
堂闭仙人影，空坛月露初。
闲听道家子，盥漱读灵书。
道家
湖州韩使君置宴
朱庆馀
老大成名仍足病，纵听丝竹也无欢。
高情太守容闲坐，借与青山尽日看。
太守
题仙游寺
朱庆馀
石抱龙堂藓石干，山遮白日寺门寒。
长松瀑布饶奇状，曾有仙人驻鹤看。
瀑布
公子行·闲从结客冶游时
朱庆馀
闲从结客冶游时，忘却红楼薄暮期。
醉上黄金堤上去，马鞭捎断绿杨丝。
黄金
寻古观·仙观曾过知不远
朱庆馀
仙观曾过知不远，花藏石室杳难寻。
泉边白鹿闻人语，看过天坛渐入深。
过天
南岭路·越岭向南风景异
朱庆馀
越岭向南风景异，人人传说到京城。
经冬来往不踏雪，尽在刺桐花下行。
风景
陪江州李使君重阳宴百花亭
朱庆馀
闲携九日酒，共到百花亭。
醉里求诗境，回看岛屿青。
岛屿
上张水部
朱庆馀
出入门阑久，儿童亦有情。不忘将姓字，常说向公卿。
每许连床坐，仍容并马行。恩深转无语，怀抱甚分明。
怀抱
凤翔西池与贾岛纳凉
朱庆馀
四面无炎气，清池阔复深。蝶飞逢草住，鱼戏见人沉。
拂石安茶器，移床选树阴。几回同到此，尽日得闲吟。
树阴
上汴州令狐相公
朱庆馀
罢相恩犹在，那容处静司。政严初领节，名重更因诗。
公事巡营外，戎装拜敕时。恭闻长与善，应念出身迟。
戎装
送于中丞入蕃册立
朱庆馀
上马生边思，戎装别众僚。双旌衔命重，空碛去程遥。
迥没沙中树，孤飞雪外雕。蕃庭过册礼，几日却回朝。
戎装
送韦校书佐灵州幕
朱庆馀
共知行处乐，犹惜此时分。职已为书记，官曾校典坟。
寒城初落叶，高戍远生云。边事何须问，深谋只在君。
时分
上江州李史君
朱庆馀
起家声望重，自古更谁过。得在朝廷少，还因谏诤多。
经年愁瘴疠，几处遇恩波。入境无余事，唯闻父老歌。
瘴疠
发凤翔后涂中怀田少府
朱庆馀
识君春未半，意欲住经秋。见酒连诗句，逢花跋马头。
别来唯独宿，梦里尚同游。所在求飧过，无因离得愁。
凤翔
雪夜与真上人宿韩协律宅
朱庆馀
斜雪微沾砌，空堂夜语清。逆风听漏短，回烛向楼明。
盥漱随禅伴，讴吟得野情。此欢那敢忘，世贵丈夫名。
丈夫
与贾岛顾非熊无可上人宿万年姚少府宅
朱庆馀
莫厌通宵坐，贫中会聚难。堂虚雪气入，灯在漏声残。
役思因生病，当禅岂觉寒。开门各有事，非不惜余欢。

朱庆馀的诗词名句全集
寂寂花时闭院门，美人相并立琼轩。 朱庆馀。  <<宫中词>> 

宫中词。 豪家旧宅无人住，空见朱门锁牡丹。 朱庆馀。  <<登玄都阁>> 

登玄都阁。 野色晴宜上阁看，树阴遥映御沟寒。 朱庆馀。  <<登玄都阁>> 

登玄都阁。 含情欲说宫中事，鹦鹉前头不敢言。 朱庆馀。  <<宫中词>> 

宫中词。 洞房昨夜停红烛，待晓堂前拜舅姑。 朱庆馀。  <<近试上张籍水部>> 

近试上张籍水部。 妆罢低声问夫婿，画眉深浅入时无。 朱庆馀。  <<近试上张籍水部>> 

