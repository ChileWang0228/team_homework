诗人:俞汝尚
作品数目：9篇
朝代：宋代
诗人简介：俞汝尚，字退翁，湖州乌程人。少时读书于鄣南之昆山。为人温温有礼，议论不苟。不可于意，有所不言，言之未尝妄也。不肯料理生事，不以贫乏挠其怀，淡于势利。闻人善言善行，记之...
<<东山招复古>> <<过淮阴侯庙>> <<戒香院·崎岖穷谷翠屏围>> <<久客·久客西城里>> 
<<汝尚将归吴兴齐州记室苏子由辱诗>> <<题蒙泉>> <<题三角亭>> <<夏日闲居·无人到穷巷>> 
<<赠张伯玉倅古睦>> 

俞汝尚的诗词全集

题蒙泉
俞汝尚
幽人{左屬右斤}寒泉，井甃金曰蒙。
井贵德不改，蒙以养为功。
非徒玩清冷，润液幽芳丛。
说筑傅岩下，伊耕莘野中。
静守一夫事，勤政王道隆。
孔孟不得志，日月经高穹。
休哉圣贤心，养私...
往往
赠张伯玉倅古睦
俞汝尚
新定烟霞外，溪山清可依。
夜风泉溜响，春雨药苗肥。
野鹤眠花圃，晴岚溼案衣。
预知公暇日，垂钓子陵矶。
垂钓
东山招复古
俞汝尚
闻道广文客，东来欲载书。
志勤甘淡薄，情旧免生疏。
野饭多无菜，溪羹或有鱼。
小心新买得，且遂带经锄。
小心
过淮阴侯庙
俞汝尚
当时谋战不谋安，将众多多是祸端。
万垒在前攻掠易，四方无事保全难。
晓堂锺鼓修淮祀，古壁旌旗拥汉官。
天下息肩兵革定，一瞻祀宇一长叹。...
旌旗
戒香院·崎岖穷谷翠屏围
俞汝尚
崎岖穷谷翠屏围，却讶游人到此稀。
修竹带云当户耸，暗泉鸣玉绕亭飞。
春风欲老茶含旆，暑雨初收水带矶。
扰扰红尘何处好，令人回首重忘归。...
春风
久客·久客西城里
俞汝尚
久客西城里，人家似旧邻。
众知趋事懒，僧厌打门频。
倦枕费窗竹，开书破砚尘。
阴晴消白日，门巷忽青春。
青春
汝尚将归吴兴齐州记室苏子由辱诗
俞汝尚
释履从军蚤滥官，已衰能复尚盘桓。
迩来齿发羞相问，乞有衡茅觅自安。
使我襟怀遗内热，诵君诗句袭人寒。
知谁便是知音者，且作岩溪雪景看。...
知音
题三角亭
俞汝尚
奇哉山中人，搆此池上宇。
蕙径斜映带，林烟尽吞吐。
春无四面花，夜欠一帘雨。
寄傲足有余，何须循广庑。
四面
夏日闲居·无人到穷巷
俞汝尚
无人到穷巷，长日守闲居。
宿火惟烘药，新晴还晒书。
邻翁伴村酒，稚子课园蔬。
门外蒿莱地，泥深不用锄。

俞汝尚的诗词名句全集
