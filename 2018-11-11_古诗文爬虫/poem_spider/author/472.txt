诗人:成彦雄
作品数目：27篇
朝代：唐代
诗人简介：成彦雄，字文干，里居及生卒年均不详，约周末宋初间前后在世。南唐进士,著有《梅领集》五卷，（《文献通考》作《梅顶集》二卷，代表作品《杜鹃花》《村行》《惜花》等。...
<<会友不至>> <<晓·列宿回元朝北极>> <<游紫阳宫>> <<寒夜吟·洞房脉脉寒宵永>> 
<<暮春日宴溪亭>> <<村行·暧暧村烟暮>> <<杜鹃花·杜鹃花与鸟>> <<江上枫·江枫自蓊郁>> 
<<夜夜曲·自从君去夜>> 

成彦雄的诗词全集

游紫阳宫
成彦雄
古殿烟霞簇画屏，直疑踪迹到蓬瀛。
碧桃满地眠花鹿，深院松窗捣药声。
画屏
煎茶·岳寺春深睡起时
成彦雄
岳寺春深睡起时，虎跑泉畔思迟迟。
蜀茶倩个云僧碾，自拾枯松三四枝。
寒夜吟·洞房脉脉寒宵永
成彦雄
洞房脉脉寒宵永，烛影香消金凤冷。
猧儿睡魇唤不醒，满窗扑落银蟾影。
脉脉
新燕·才离海岛宿江滨
成彦雄
才离海岛宿江滨，应梦笙歌作近邻。
减省雕梁并头语，画堂中有未归人。
海岛
夕·台榭沉沉禁漏初
成彦雄
台榭沉沉禁漏初，麝烟红蜡透虾须。
雕笼鹦鹉将栖宿，不许鸦鬟转辘轳。
鹦鹉
元日·戴星先捧祝尧觞
成彦雄
戴星先捧祝尧觞，镜里堪惊两鬓霜。
好是灯前偷失笑，屠苏应不得先尝。
失笑
会友不至
成彦雄
王孙还是负佳期，玉马追游日渐西。
独上郊原人不见，鹧鸪飞过落花溪。
鹧鸪
晓·列宿回元朝北极
成彦雄
列宿回元朝北极，爽神晞露滴楼台。
佳人卷箔临阶砌，笑指庭花昨夜开。
北极
暮春日宴溪亭
成彦雄
寒食寻芳游不足，溪亭还醉绿杨烟。
谁家花落临流树，数片残红到槛前。
寒食
村行·暧暧村烟暮
成彦雄
暧暧村烟暮，牧童出深坞。
骑牛不顾人，吹笛寻山去。
牧童
杜鹃花·杜鹃花与鸟
成彦雄
杜鹃花与鸟，怨艳两何赊。疑是口中血，滴成枝上花。
一声寒食夜，数朵野僧家。谢豹出不出，日迟迟又斜。
寒食
江上枫·江枫自蓊郁
成彦雄
江枫自蓊郁，不竞松筠力。
一叶落渔家，残阳带秋色。
残阳
夜夜曲·自从君去夜
成彦雄
自从君去夜，锦幌孤兰麝。
欹枕对银缸，秦筝绿窗下。
松·大夫名价古今闻
成彦雄
大夫名价古今闻，盘屈孤贞更出群。
将谓岭头闲得了，夕阳犹挂数枝云。
夕阳
露·银河昨夜降醍醐
成彦雄
银河昨夜降醍醐，洒遍坤维万象苏。
疑是鲛人曾泣处，满池荷叶捧真珠。
银河
惜花·忘餐为恋满枝红
成彦雄
忘餐为恋满枝红，锦障频移护晚风。
客散酒酣归未得，栏边独立月明中。
独立
中秋月·王母妆成镜未收
成彦雄
王母妆成镜未收，倚栏人在水精楼。
笙歌莫占清光尽，留与溪翁一钓舟。
笙歌
除夜·铜龙看却送春来
成彦雄
铜龙看却送春来，莫惜颠狂酒百杯。
吟鬓就中专拟白，那堪更被二更催。
除夜
柳枝辞·轻笼小径近谁家
成彦雄
轻笼小径近谁家，玉马追风翠影斜。
爱把长条恼公子，惹他头上海棠花。
 
公子
柳枝辞·鹅黄剪出小花钿
成彦雄
鹅黄剪出小花钿，缀上芳枝色转鲜。
饮散无人收拾得，月明阶下伴秋千。
 
收拾
柳枝辞·东君爱惜与先春
成彦雄
东君爱惜与先春，草泽无人处也新。
委嘱露华并细雨，莫教迟日惹风尘。
 
风尘
柳枝辞·句践初迎西子年
成彦雄
句践初迎西子年，琉璃为帚扫溪烟。
至今不改当时色，留与王孙系酒船。
 
琉璃
柳枝辞·绿杨移傍小亭栽
成彦雄
绿杨移傍小亭栽，便拥秾烟拨不开。
谁把金刀为删掠，放教明月入窗来。
 
柳枝辞·远接关河高接云
成彦雄
远接关河高接云，雨余洗出半天津。
牡丹不用相轻薄，自有清阴覆得人。
 
轻薄
柳枝辞·掩映莺花媚有余
成彦雄
掩映莺花媚有余，风流才调比应无。
朝朝奉御临池上，不羡青松拜大夫。
 
临池
柳枝辞·王孙宴罢曲江池
成彦雄
王孙宴罢曲江池，折取春光伴醉归。
怪得美人争斗乞，要他秾翠染罗衣。
 
曲江
柳枝辞·残照林梢袅数枝
成彦雄
残照林梢袅数枝，能招醉客上金堤。
马娇如练缨如火，瑟瑟阴中步步嘶。

成彦雄的诗词名句全集
