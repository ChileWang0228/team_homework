诗人:任翻
作品数目：28篇
朝代：唐代
诗人简介：任翻，唐末诗人。也叫任蕃，或任藩，江南人。出身贫寒，步行到京师去考进士，结果落第而归。于是放浪江湖，吟诗弹琴自娱。于是就有了游巾子山一段，题诗于壁云：绝顶新秋生夜凉，鹤...
<<谢别毛仙翁>> <<诸暨五泄山>> <<秋晚郊居>> <<赠济禅师>> 
<<长安冬夜书事>> <<宿巾子山禅寺>> <<画山水图答大愚>> <<题桃源僧>> 
<<秋醉歌·金风飒已起>> 

任翻的诗词全集

再游巾子山寺
任翻
灵江江上帻峰寺，三十年来两度登。
野鹤尚巢松树遍，竹房不见旧时僧。
旧时
谢别毛仙翁
任翻
羸形感神药，削骨生丰肌。兰炷飘灵烟，妖怪立诛夷。
重睹日月光，何报父母慈。黄河浊衮衮，别泪流澌澌。
黄河清有时，别泪无收期。...
黄河
赠济禅师
任翻
碧峰秋寺内，禅客已无情。半顶发根白，一生心地清。
竹房侵月静，石径到门平。山下尘嚣路，终年誓不行。
终年
诸暨五泄山
任翻
路入苍烟九过溪，九穿岩曲到招提。天分五溜寒倾北，
地秀诸峰翠插西。凿径破崖来木杪，驾泉鸣竹落榱题。
当年老默无消息，犹有词堂一杖藜。...
天分
秋晚郊居
任翻
远声霜后树，秋色水边村。野径无来客，寒风自动门。
海山藏日影，江月落潮痕。惆怅高飞晚，年年别故园。
落潮
长安冬夜书事
任翻
忧来长不寐，往事重思量。清渭几年客，故衣今夜霜。
春风谁识面，水国但牵肠。十二门车马，昏明各自忙。
春风
宿巾子山禅寺
任翻
绝顶新秋生夜凉，鹤翻松露滴衣裳。
前峰月映半江水，僧在翠微开竹房。
翠微
画山水图答大愚
任翻
恣意纵横扫，峰峦次第成。笔尖寒树瘦，墨淡野云轻。
岩石喷泉窄，山根到水准。禅房时一展，兼称苦空情。
水准
题桃源僧
任翻
桃源有僧舍，跬步异人天。花乱似无主，鹤鸣疑有仙。
轩廊明野色，松桧湿春烟。定拟辞尘境，依师过晚年。
晚年
秋醉歌·金风飒已起
任翻
金风飒已起，还是招渔翁。携酒天姥岑，自弹峄阳桐。
脱却登山履，赤脚翘青筇。泉声扫残暑，猿臂攀长松。
翠微泛樽绿，苔藓分烟红。造化处术内，相对数壶空。
醉眠岭上草，不觉夜露浓。一...
上帝
岑公岩·南溪有仙涧
任翻
南溪有仙涧，咫尺非人间。
泠泠松风下，日暮空苍山。
苍山
渔阳将军
任翻
霜髭拥颔对穷秋，着白貂裘独上楼。
向北望星提剑立，一生长为国家忧。
国家
赠罗隐·人皆言子屈
任翻
人皆言子屈，独我谓君非。明主既难谒，青山何不归。
年虚侵雪鬓，尘枉污麻衣。自古逃名者，至今名岂微。
洛阳道·憧憧洛阳道
任翻
憧憧洛阳道，尘下生春草。行者岂无家，无人在家老。
鸡鸣前结束，争去恐不早。百年路傍尽，白日车中晓。
求富江海狭，取贵山岳小。二端立在途，奔走无由了。...
白日
春晴·楚国多春雨
任翻
楚国多春雨，柴门喜晚晴。幽人临水坐，好鸟隔花鸣。
野色临空阔，江流接海平。门前到溪路，今夜月分明。
空阔
秋晚途次
任翻
秋色满行路，此时心不闲。孤贫游上国，少壮有衰颜。
众鸟已归树，旅人犹过山。萧条远林外，风急水潺潺。
萧条
葛仙井·古井碧沉沉
任翻
古井碧沉沉，分明见百寻。味甘传邑内，脉冷应山心。
圆入月轮净，直涵峰影深。自从仙去后，汲引到如今。
月轮
桐柏观·飘飘云外者
任翻
飘飘云外者，暂宿聚仙堂。半夜人无语，中宵月送凉。
鹤归高树静，萤过小池光。不得多时住，门开是事忙。
半夜
冬暮野寺
任翻
江东寒近腊，野寺水天昏。无酒可销夜，随僧早闭门。
照墙灯影短，着瓦雪声繁。飘泊仍千里，清吟欲断魂。
断魂
经堕泪碑
任翻
羊公传化地，千古事空存。碑已无文字，人犹敬子孙。
岘山长闭恨，汉水自流恩。数处烟岚色，分明是泪痕。
汉水
越江渔父
任翻
借问钓鱼者，持竿多少年。眼明汀岛畔，头白子孙前。
棹入花时浪，灯留雨夜船。越江深见底，谁识此心坚。
少年
哭友人·逢着南州史
任翻
逢着南州史，江边哭问君。送终时有雪，归葬处无云。
官库惟留剑，邻僧共结坟。儿孙未成立，谁与集遗文。
成立
送李衡·羁栖亲故少
任翻
羁栖亲故少，远别惜清才。天畔出相送，路长知未回。
欲销今日恨，强把异乡杯。君去南堂后，应无客到来。
异乡
宫怨·泪干红落脸
任翻
泪干红落脸，心尽白垂头。
自此方知怨，从来岂信愁。
惜花·无语与花别
任翻
无语与花别，细看枝上红。
明年又相见，还恐是愁中。
明年
三游巾子山寺感述
任翻
清秋绝顶竹房开，松鹤何年去不回。
惟有前峰明月在，夜深犹过半江来。
过半
宿顾城·绿草展青茵
任翻
绿草展青茵，樾影连春树。茅屋八九家，农器六七具。
主人有好怀，搴衣留我住。春酒新泼醅，香美连糟滤。
一醉卧花阴，明朝送君去。...
茅屋
宿顾城·醉卧夜将半
任翻
醉卧夜将半，土底闻鸡啼。惊骇问主人，为我剖荒迷。
武汤东伐韦，固君含悲凄。神夺悔悟魄，幻化为石鸡。
形骸仅盈寸，咿喔若啁霓。吾村耕耘叟，多获于锄犁。...

任翻的诗词名句全集
