诗人:朱权
作品数目：73篇
朝代：明代
诗人简介：朱权（1378年5月27日-1448年），明太祖朱元璋第十七子，封宁王，号臞仙，又号涵虚子、丹丘先生。封地为宁国（今内蒙古宁城），在靖难之役中被朱棣绑架，共同反叛建文帝，朱棣即位后，将朱...
<<宫词·一点芳心足未休>> <<绍熙辛亥岁迁居星洲述怀>> <<日蚀·光浴咸池正皎然>> <<囊云诗>> 
<<宫词·庭树团团作翠阴>> <<宫词·魫鱼窗冷夜迢迢>> <<宫词·懒把金针绣凤凰>> <<宫词·彩胜双双斗凤钗>> 
<<宫词·重帘不卷下琼钩>> 

朱权的诗词全集

宫词·沉沉庭院夜如何
朱权
沉沉庭院夜如何，坐看黄姑织女过。
月下偶然应识面，谁知人世有嫦娥。
嫦娥
宫词·曲阑开遍紫薇花
朱权
曲阑开遍紫薇花，晓日曈昽映彩霞。
几处笙歌鸣别院，不知圣御在谁家。
笙歌
宫词·秋来处处捣衣声
朱权
秋来处处捣衣声，小院梧桐月正明。
促织絮寒霜气白，隔墙谁弄紫鸾笙。
促织
宫词·魫鱼窗冷夜迢迢
朱权
魫鱼窗冷夜迢迢，海峤云飞月色遥。
宫漏已沉参倒影，美人犹自学吹箫。
倒影
宫词·懒把金针绣凤凰
朱权
懒把金针绣凤凰，睡窗绒缕暗留香。
支颐半晌心如醉，倚遍阑干待晚妆。
阑干
宫词·效颦常锁远山愁
朱权
效颦常锁远山愁，蹙损东风翠黛羞。
笑贴鬓钿双玉燕，一天秋思上眉头。
眉头
日蚀·光浴咸池正皎然
朱权
光浴咸池正皎然，忽如投暮落虞渊。
青天俄有星千点，白昼争看月一弦。
蜀鸟乱啼疑入夜，杞人狂走怨无天。
举头不见长安日，世事分明在眼前。
史称王怨望不逊，以《日蚀》诗征之，信矣。...
长安
宫词·掬面东风酒晕浓
朱权
掬面东风酒晕浓，频将罗扇掩羞容。
抬头只恐君王见，佯把金针花下缝。
东风
宫词·谁剪吴江一幅绡
朱权
谁剪吴江一幅绡，巧裁宫样缕金袍。
妖娆偏称腰肢小，每向龙墀侍早朝。
吴江
宫词·上苑寻芳挹翠华
朱权
上苑寻芳挹翠华，东风先到帝王家。
宫娥不识春归去，争插庭前芍药花。
芍药
宫词·近来娇怯不胜衣
朱权
近来娇怯不胜衣，瘦损春风玉一围。
落尽海棠春又暮，绿杨枝上燕于飞。
春风
宫词·远山凝翠叠青螺
朱权
远山凝翠叠青螺，秋水芙蓉映碧波。
门外晚晴无限意，梧桐叶落已无多。
无限
宫词·金莲步步响回廊
朱权
金莲步步响回廊，未到先闻宝串香。
知是六宫妃子至，殿前嘹亮奏笙簧。
回廊
宫词·月奁金镜绮窗寒
朱权
月奁金镜绮窗寒，云母屏开五色鸾。
宝篆有香椒壁静，一帘红雨杏花残。
杏花
宫词·太平有象乐时雍
朱权
太平有象乐时雍，刁斗声间罢夜烽。
从此宫中无事日，《南风》惟奏五弦桐。
刁斗
宫词·银潢斗转挂疏棂
朱权
银潢斗转挂疏棂，翡翠窗纱夜未扃。
三弄琴声弹大雅，一帘明月到中庭。
大雅
宫词·太液池中翻翠荷
朱权
太液池中翻翠荷，小娃学唱采莲歌。
画船不系垂杨下，尽日随风漾碧波。
宫词·一点芳心足未休
朱权
一点芳心足未休，两般心事上眉头。
杨花不逐风前舞，偏趁游丝系旧愁。
眉头
宫词·玉阑干外木犀开
朱权
玉阑干外木犀开，应是西风昨夜来。
宫女不知清露重，折花偷插凤凰钗。
凤凰
宫词·屈指颦眉叹岁华
朱权
屈指颦眉叹岁华，总将心事付琵琶。
不堪弹到关心处，蝴蝶双飞上鬓花。
关心
宫词·庭梧秋薄夜生寒
朱权
庭梧秋薄夜生寒，谁把箜篌别调弹。
睡觉满身花影乱，池塘风定月团团。
池塘
宫词·柳色偏承雨露恩
朱权
柳色偏承雨露恩，也将青眼暗窥人。
可怜不解东风意，仍把柔条绾旧春。
东风
宫词·自入长安帝子家
朱权
自入长安帝子家，一年一见紫薇花。
花开花落年年事，不管愁人鬓又华。
长安
宫词·夜半兰房春守宫
朱权
夜半兰房春守宫，龙膏香浥紫金筒。
封绡一点春无已，几度花开不减红。
紫金
绍熙辛亥岁迁居星洲述怀
朱权
别墅今为宅，芳洲古号星。
一溪萦似带，群岫列如屏。
缭绕蟠龙势，回旋翥凤形。
紫峰钟美瑞，秀丽炳神灵。
峻岭通山去，寒潭对刹渟。
高严双杰出，斜谷独深扃。
鸥路遵幽渚，牛羊散远汀。...
茯苓
囊云诗
朱权
蒸入琴书润，粘来几榻寒。
小斋非岭上，弘景坐相看。
琴书
宫词·庭树团团作翠阴
朱权
庭树团团作翠阴，夜凉清话坐更深。
无端感起闲愁思，弹到梅花月满琴。
梅花
宫词·彩胜双双斗凤钗
朱权
彩胜双双斗凤钗，薄罗金缕燕花牌。
宫中先得阳和气，知是春从天上来。
和气
宫词·重帘不卷下琼钩
朱权
重帘不卷下琼钩，户户迎风雪打头。
时有笑声来别院，故知宫女笑藏阄。
宫女
宫词·一夜瑶花满禁阶
朱权
一夜瑶花满禁阶，晓来旭日映西斋。
宫人团雪作狮子，笑把冰簪当玉钗。
狮子
宫词·歌扇金书御制诗
朱权
歌扇金书御制诗，桃花风软鹧鸪枝。
舞回体态娇无力，绝胜当年唤雪儿。
无力
宫词·金碧团屏面面开
朱权
金碧团屏面面开，琴书盈几列平台。
晚凉偷把琼箫弄，忽报銮舆圣驾来。
琴书
宫词·雕檐蟾魄度罘罳
朱权
雕檐蟾魄度罘罳，蛛网呈祥坠喜丝。
知是昭阳有恩泽，灯花昨夜结红芝。
恩泽
宫词·寒蛩唧唧草间鸣
朱权
寒蛩唧唧草间鸣，唤出新秋无限情。
霜露满天红叶老，有人愁听捣衣声。
红叶
宫词·旋研花露试新妆
朱权
旋研花露试新妆，惹得游蜂上下狂。
羞把香纨扑蝴蝶，对人佯整薄罗裳。
蝴蝶
宫词·一自承恩入建章
朱权
一自承恩入建章，为怜妾貌侍君王。
殿头自此书名字，日日联班近御床。
名字
宫词·新选昭仪进御来
朱权
新选昭仪进御来，女官争簇上平台。
宫中未识他名姓，都把花名作字猜。
平台
宫词·宫女新传御制词
朱权
宫女新传御制词，人人争唱斗歌时。
娇嗔不识伊州谱，错把腔儿念作诗。
宫女
宫词·小立东风半掩门
朱权
小立东风半掩门，杨花扑面也亲人。
妾心已作沾泥絮，不化浮萍到水滨。
浮萍
宫词·银汉沉沉玉漏迟
朱权
银汉沉沉玉漏迟，一钩斜月上花枝。
恰似徐熙新扇面，美人欢笑共题诗。
欢笑
宫词·寂寂重门夜泬寥
朱权
寂寂重门夜泬寥，天风时送御香飘。
三十六宫秋月白，美人花下教吹箫。
月白
宫词·赴宴归来酒正酣
朱权
赴宴归来酒正酣，半嗔半喜又羞惭。
向人佯笑不成语，推卷罗衫理玉簪。
玉簪
宫词·翠盘金缕绛纱笼
朱权
翠盘金缕绛纱笼，银烛荧煌照汉宫。
应制草词书细字，灯花报喜吐殷红。
殷红
宫词·禁城春色又将过
朱权
禁城春色又将过，岁月于人奈老何。
不向镜中添白发，玉颜犹胜旧时多。
旧时
宫词·辇路飞花满翠阴
朱权
辇路飞花满翠阴，数年无复幸车临。
独有海棠枝上月，几番圆缺到如今。
飞花
宫词·阊阖云深锁建章
朱权
阊阖云深锁建章，曈昽旭日射神光。
紫宸肃肃开黄道，万岁声声拜玉皇。
黄道
宫词·楼阁崔嵬起碧霄
朱权
楼阁崔嵬起碧霄，微闻仙乐奏箫《韶》。
天风吹落宫人耳，知是彤庭正早朝。
崔嵬
宫词·才开雉扇见宸銮
朱权
才开雉扇见宸銮，天乐催朝尽女官。
宝驾中天临百辟，五云深处仰龙颜。
宫词·宵旰常存为国心
朱权
宵旰常存为国心，大庭决政每亲临。
退朝镇日凭绨几，御笔常书丹扆箴。
镇日
宫词·天鸡初报五更筹
朱权
天鸡初报五更筹，万户帘旌控玉钩。
合殿报传妃子过，御香先到凤墀头。

朱权的诗词名句全集
