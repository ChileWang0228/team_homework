诗人:曹唐
作品数目：47篇
朝代：唐代
诗人简介：曹唐，唐代诗人。字尧宾。桂州（今广西桂林）人。初为道士。返俗后，屡举进士不中，或云大和中进士。后为邵州、容管等使府从事。工诗，与杜牧、李远等友善。所作《游仙诗》，意...
<<哭陷边许兵马使>> <<仙都即景>> <<洛东兰若归>> <<刘阮洞中遇仙子>> 
<<织女怀牵牛>> <<紫河张休真>> <<张硕重寄杜兰香>> <<汉武帝思李夫人>> 
<<王远宴麻姑蔡经宅>> 

曹唐的诗词全集

哭陷边许兵马使
曹唐
北风裂地黯边霜，战败桑干日色黄。故国暗回残士卒，
新坟空葬旧衣裳。散牵细马嘶青草，任去佳人吊白杨。
除却阴符与兵法，更无一物在仪床。...
白杨
赠南岳冯处士
曹唐
白石溪边自结庐，风泉满院称幽居。鸟啼深树劚灵药，
花落闲窗看道书。烟岚晚过鹿裘湿，水月夜明山舍虚。
支颐冷笑缘名出，终日王门强曳裾。...
月夜
赠南岳冯处士·寂寥深木闭烟霞
曹唐
寂寥深木闭烟霞，洞里相知有几家。笑看潭鱼吹水沫，
醉嗔溪鹿吃蕉花。穿厨历历泉声细，绕屋悠悠树影斜。
夜静着灰封釜灶，自添文武养丹砂。...
悠悠
送刘尊师祗诏阙庭
曹唐
海风叶叶驾霓旌，天路悠悠接上清。锦诰凄凉遗去恨，
玉箫哀绝醉离情。五湖夜月幡幢湿，双阙清风剑佩轻。
从此暂辞华表柱，便应千载是归程。...
清风
送刘尊师祗诏阙庭·仙老闲眠碧草堂
曹唐
仙老闲眠碧草堂，帝书征入白云乡。龟台欲署长生籍，
鸾殿还论不死方。红露想倾延命酒，素烟思爇降真香。
五千言外无文字，更有何词赠武皇。...
文字
刘阮洞中遇仙子
曹唐
天和树色霭苍苍，霞重岚深路渺茫。云实满山无鸟雀，
水声沿涧有笙簧。碧沙洞里乾坤别，红树枝前日月长。
愿得花间有人出，免令仙犬吠刘郎。...
前日
织女怀牵牛
曹唐
北斗佳人双泪流，眼穿肠断为牵牛。封题锦字凝新恨，
抛掷金梭织旧愁。桂树三春烟漠漠，银河一水夜悠悠。
欲将心向仙郎说，借问榆花早晚秋。...
悠悠
张硕重寄杜兰香
曹唐
碧落香销兰露秋，星河无梦夜悠悠。灵妃不降三清驾，
仙鹤空成万古愁。皓月隔花追款别，瑞烟笼树省淹留。
人间何事堪惆怅，海色西风十二楼。...
淹留
仙都即景
曹唐
黄帝登真处，青青不记年。孤峰应碍日，一柱自擎天。
石怪长栖鹤，云闲若有仙。鼎湖看不见，零落数枝莲。
零落
送羽人王锡归罗浮
曹唐
风前整顿紫荷巾，常向罗浮保养神。石磴倚天行带月，
铁桥通海入无尘。龙蛇出洞闲邀雨，犀象眠花不避人。
最爱葛洪寻药处，露苗烟蕊满山春。...
通海
三年冬大礼·太一天坛降紫君
曹唐
太一天坛降紫君，属车龙鹤夜成群。春浮玉藻寒初落，
露拂金茎曙欲分。三代乐回风入律，四溟歌驻水成文。
千官不动旌旗下，日照南山万树云。...
三代
题子侄书院双松
曹唐
自种双松费几钱，顿令院落似秋天。能藏此地新晴雨，
却惹空山旧烧烟。枝压细风过枕上，影笼残月到窗前。
莫教取次成闲梦，使汝悠悠十八年。...
残月
送康祭酒赴轮台
曹唐
灞水桥边酒一杯，送君千里赴轮台。霜粘海眼旗声冻，
风射犀文甲缝开。断碛簇烟山似米，野营轩地鼓如雷。
分明会得将军意，不斩楼兰不拟回。...
野营
勖剑·古物神光雪见羞
曹唐
古物神光雪见羞，未能擎出恐泉流。暗临黑水蛟螭泣，
潜倚空山鬼魅愁。生怕雷霆号涧底，长闻风雨在床头。
垂情不用将闲气，恼乱司空犯斗牛。...
风雨
洛东兰若归
曹唐
一衲老禅床，吾生半异乡。管弦愁里老，书剑梦中忙。
鸟急山初暝，蝉稀树正凉。又归何处去，尘路月苍苍。
苍苍
紫河张休真
曹唐
琪树扶疏压瑞烟，玉皇朝客满花前。山川到处成三月，
丝竹经时即万年。树石冥茫初缩地，杯盘狼藉未朝天。
东风小饮人皆醉，从听黄龙枕水眠。...
狼藉
汉武帝思李夫人
曹唐
惆怅冰颜不复归，晚秋黄叶满天飞。迎风细荇传香粉，
隔水残霞见画衣。白玉帐寒鸳梦绝，紫阳宫远雁书稀。
夜深池上兰桡歇，断续歌声彻太微。...
紫阳
王远宴麻姑蔡经宅
曹唐
好风吹树杏花香，花下真人道姓王。大篆龙蛇随笔札，
小天星斗满衣裳。闲抛南极归期晚，笑指东溟饮兴长。
要唤麻姑同一醉，使人沽酒向余杭。...
东溟
升平词五首
曹唐
瑞气绕宫楼，皇居上苑游。远冈连圣祚，平地载神州。
会合兼重译，潺湲近八流。中兴岂假问，据此自千秋。
寥泬敞延英，朝班立位横。宣传无草动，拜舞有衣声。
鸳瓦霜消湿，虫丝日照明。辛...
歌谣
萧史携弄玉上升
曹唐
岂是丹台归路遥，紫鸾烟驾不同飘。一声洛水传幽咽，
万片宫花共寂寥。红粉美人愁未散，清华公子笑相邀。
缑山碧树青楼月，肠断春风为玉箫。...
清华
皇初平将入金华山
曹唐
莫道真游烟景赊，潇湘有路入京华。溪头鹤树春常在，
洞口人家日易斜。一水暗鸣闲绕涧，五云长往不还家。
白羊成队难收拾，吃尽溪边巨胜花。...
收拾
五峰已别隔人间
曹唐
五峰已别隔人间，双阙何年许再还。既扫山川收地脉，
须留日月驻天颜。霞觞共饮身虽在，风驭难陪迹未闲。
从此枕中唯有梦，梦魂何处访三山。...
日月
汉武帝将候西王母下降
曹唐
昆仑凝想最高峰，王母来乘五色龙。歌听紫鸾犹缥缈，
语来青鸟许从容。风回水落三清月，漏苦霜传五夜钟。
树影悠悠花悄悄，若闻箫管是行踪。...
五夜
汉武帝于宫中宴西王母
曹唐
鳌岫云低太一坛，武皇斋洁不胜欢。长生碧字期亲署，
延寿丹泉许细看。剑佩有声宫树静，星河无影禁花寒。
秋风袅袅月朗朗，玉女清歌一夜阑。...
星河
刘晨阮肇游天台
曹唐
树入天台石路新，云和草静迥无尘。烟霞不省生前事，
水木空疑梦后身。往往鸡鸣岩下月，时时犬吠洞中春。
不知此地归何处，须就桃源问主人。...
桃源
仙子送刘阮出洞
曹唐
殷勤相送出天台，仙境那能却再来。云液每归须强饮，
玉书无事莫频开。花当洞口应长在，水到人间定不回。
惆怅溪头从此别，碧山明月闭苍苔。...
洞口
仙子洞中有怀刘阮
曹唐
不将清瑟理霓裳，尘梦那知鹤梦长。洞里有天春寂寂，
人间无路月茫茫。玉沙瑶草连溪碧，流水桃花满涧香。
晓露风灯零落尽，此生无处访刘郎。...
流水
刘阮再到天台不复见仙子
曹唐
再到天台访玉真，青苔白石已成尘。笙歌冥寞闲深洞，
云鹤萧条绝旧邻。草树总非前度色，烟霞不似昔年春。
桃花流水依然在，不见当时劝酒人。...
烟霞
萼绿华将归九疑留别许真人
曹唐
九点秋烟黛色空，绿华归思颇无穷。每悲驭鹤身难任，
长恨临霞语未终。河影暗吹云梦月，花声闲落洞庭风。
蓝丝重勒金条脱，留与人间许侍中。...
云梦
穆王宴王母于九光流霞馆
曹唐
桑叶扶疏闭日华，穆王邀命宴流霞。霓旌着地云初驻，
金奏掀天月欲斜。歌咽细风吹粉蕊，饮余清露湿瑶砂。
不知白马红缰解，偷吃东田碧玉花。...
碧玉
玉女杜兰香下嫁于张硕
曹唐
天上人间两渺茫，不知谁识杜兰香。来经玉树三山远，
去隔银河一水长。怨入清尘愁锦瑟，酒倾玄露醉瑶觞。
遗情更说何珍重，擘破云鬟金凤凰。...
凤凰
三年冬大礼
曹唐
皇帝斋心洁素诚，自朝真祖报升平。华山秋草多归马，
沧海寒波绝洗兵。银箭水残河势断，玉炉烟尽日华生。
千官整肃三天夜，剑佩初闻入太清。...
升平
三年冬大礼·海日西飞度禁林
曹唐
海日西飞度禁林，太清宫殿月沉沉。不闻北斗倾尧酒，
空觉南风入舜琴。歌压钧天闲梦尽，诏归秋水道情深。
雪风更起古杉叶，时送步虚清磬音。...
道情
三年冬大礼·山拥飞云海水清
曹唐
山拥飞云海水清，天坛未夕仗先成。千官不起金縢议，
万国空瞻玉藻声。禁火曙然烟焰袅，宫衣寒拂雪花轻。
侧闻左右皆周吕，看取从容致太平。...
雪花
三年冬大礼·太和琴暖发南熏
曹唐
太和琴暖发南熏，水阔风高得细闻。沧海举歌夔是相，
历山回禅舜为君。翠微呼处生丹障，清净封中起白云。
今日病身惭小隐，欲将泉石勒移文。...
清净
暮春戏赠吴端公
曹唐
年少英雄好丈夫，大家望拜执金吾。闲眠晓日听鶗鴂，
笑倚春风仗辘轳。深院吹笙闻汉婢，静街调马任奚奴。
牡丹花下帘钩外，独凭红肌捋虎须。...
牡丹
奉送严大夫再领容府
曹唐
海风卷树冻岚消，忧国宁辞岭外遥。自顾勤劳甘百战，
不将功业负三朝。剑澄黑水曾芟虎，箭劈黄云惯射雕。
代北天南尽成事，肯将心许霍嫖姚。...
黑水
奉送严大夫再领容府·日照双旌射火山
曹唐
日照双旌射火山，笑迎宾从却南还。风云暗发谈谐外，
感会潜生气概间。蕲竹水翻台榭湿，刺桐花落管弦闲。
无因得靸真珠履，亲从新侯定八蛮。...
风云
羽林贾中丞
曹唐
四十年前百战身，曾驱虎队扫胡尘。风悲鼓角榆关暮，
日暖旌旗陇草春。铁马惯牵邀上客，金鱼多解乞佳人。
胸中别有安边计，谁睬髭须白似银。...
金鱼
南游·尽兴南游卒未回
曹唐
尽兴南游卒未回，水工舟子不须催。政思碧树关心句，
难放红螺蘸甲杯。涨海潮生阴火灭，苍梧风暖瘴云开。
芦花寂寂月如练，何处笛声江上来。...
苍梧
和周侍御买剑
曹唐
将军溢价买吴钩，要与中原静寇仇。试挂窗前惊电转，
略抛床下怕泉流。青天露拔云霓泣，黑地潜擎鬼魅愁。
见说夜深星斗畔，等闲期克月支头。...
青天
病马五首呈郑校书章三吴十五先辈
曹唐
騄耳何年别渥洼，病来颜色半泥沙。四啼不凿金砧裂，
双眼慵开玉箸斜。堕月兔毛干觳觫，失云龙骨瘦牙槎。
平原好放无人放，嘶向秋风苜蓿花。
陇上沙葱叶正齐，腾黄犹自局羸啼。尾蟠夜...
秋风
长安客舍叙邵陵旧宴寄永州萧使君五首
曹唐
邵陵佳树碧葱茏，河汉西沉宴未终。残漏五更传海月，
清笳三会揭天风。香熏舞席云鬟绿，光射头盘蜡烛红。
今日却怀行乐处，两床丝竹水楼中。
不知何路却飞翻，虚受贤侯郑重恩。五夜清...
分散
望九华寄池阳杜员外
曹唐

戴月早辞三秀馆，迟明初识九华峰。差差玉剑寒铓利，
袅袅青莲翠叶重。奇状却疑人画出，岚光如为客添浓。
行春若到五溪上，此处褰帷正面逢。
...
袅袅
小游仙诗九十八首
曹唐
玉箫金瑟发商声，桑叶枯干海水清。
净扫蓬莱山下路，略邀王母话长生。
上元元日豁明堂，五帝望空拜玉皇。
万树琪花千圃药，心知不敢辄形相。
骑龙重过玉溪头，红叶还春碧水流。
省得...
黄龙
又游仙诗一绝
曹唐
靖节先生几代孙，青娥曾接玉郎魂。
春风流水还无赖，偷放桃花出洞门。
无赖
题武陵洞五首
曹唐
此生终使此身闲，不是春时且要还。
寄语桃花与流水，莫辞相送到人间。
溪口回舟日已昏，却听鸡犬隔前村。
殷勤重与秦人别，莫使桃花闭洞门。
却恐重来路不通，殷勤回首谢春风。
白鸡...

曹唐的诗词名句全集
