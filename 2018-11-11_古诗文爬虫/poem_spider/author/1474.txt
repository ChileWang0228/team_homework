诗人:姚汝循
作品数目：5篇
朝代：明代
诗人简介：姚汝循，[明]（一五三五至一五九七），明诗文家。初名理，字汝循，后改字叙卿，别号凤麓。江宁（今南京）人。嘉靖三十五年（一五五六）进士，除祀县知县，先后任南京刑部主事、南京刑部郎中...
<<秋日闲居·曲巷人踪少>> <<宿三山别业>> <<柏坊驿题壁>> <<晚归田庐>> 
<<雨后行园>> 

姚汝循的诗词全集

宿三山别业
姚汝循
秋深寒露候，地僻水云乡。
落日枫千树，残霞雁几行。
桂香清小院，蛩语近匡床。
自卧沧洲稳，逾憎世路忙。
寒露
秋日闲居·曲巷人踪少
姚汝循
曲巷人踪少，闲门秋草深。
露香催酒兴，月皎逗琴心。
园果纷堪摘，池莲冷欲沈。
重阳佳节近，风日快登临。
登临
柏坊驿题壁
姚汝循
风雨萧萧滞客程，荒亭独宿峭寒生。
今宵羁思知多少，听尽千山堕叶声。
萧萧
晚归田庐
姚汝循
纡曲春山路，行来日已昏。
萧然茅宇内，不尽白云屯。
犬吠初生月，人归半掩门。
一杯灯影下，幽思共谁论。
归田
雨后行园
姚汝循
山园积雨后，步屟惜余春。
柳似酣眠客，花如倦舞人。
啼莺上乔木，迸笋过比邻。
韶景行看尽，嬉游可厌频。

姚汝循的诗词名句全集
