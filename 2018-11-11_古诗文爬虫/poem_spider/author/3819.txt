诗人:徐似道
作品数目：47篇
朝代：宋代
诗人简介：徐似道，字渊子，号竹隐，黄岩县上珙人。少负才名。宋乾道二年(1166)进士，为吴江尉，受知范成大。官至秘书少监，终朝散大夫、提点江西刑狱，以廉洁有才干闻名于时。任江西提刑...
<<发白雪楼>> <<宿云岩·古书万卷积成蠹>> <<宿云岩·残僧入定夜堂寂>> <<酴醾·纷纷红紫落莓苔>> 
<<为刘改之作>> <<北闸停舟>> <<阮郎归·茶寮山上一头陀>> <<浪淘沙·风紧浪淘生>> 
<<临江仙·西子湖边春正好>> 

徐似道的诗词全集

北闸停舟
徐似道
昔人筑斯防旱涝，龙钟常相天地造。
舟航群泊沙外汀，酒旗斜插江亭小。
岁岁常丰民自怡，几家灯火儿诵诗。
何处渔歌芦中起，欸乃一声山月底。...
灯火
宿云岩·古书万卷积成蠹
徐似道
古书万卷积成蠹，老屋数閒深却幽。
午枕忽惊毛骨冷，觉来风雨一山秋。
风雨
岩桂花·重重帘幕护金猊
徐似道
重重帘幕护金猊，小树花开逼麝脐。
寒色十分新疹粟，春心一点暗通犀。
香延棋畔仙人斧，影射灯前太乙藜。
从此再週花甲子，伴公长醉日东西。...
影射
发白雪楼
徐似道
水落方成放牧坡，水生还作浴鸥波。
春风自共桃花笑，秀色偏於麦垅多。
村号莫愁劳想象，石名宋玉谩摩挲。
试将有袴无襦曲，翻作阳春白雪歌。...
摩挲
宿云岩·残僧入定夜堂寂
徐似道
残僧入定夜堂寂，独客不眠山月高。
静坐了无尘俗态，一灯窗下读离骚。
离骚
酴醾·纷纷红紫落莓苔
徐似道
纷纷红紫落莓苔，带月和烟特地开。
疑是玉妃新浴出，翠云梯上舞风台。
云梯
为刘改之作
徐似道
江西诗社久沦落，晚得一人刘改之。
不向岭头拈取去，此衣此钵付他谁。
沦落
阮郎归·茶寮山上一头陀
徐似道
茶寮山上一头陀。新来学者么。
蝤蛑螃蟹与乌螺。知他放几多。 
有一物，是蜂窝。姓牙名老婆。
虽然无奈得它何。如何放得它。...
老婆
浪淘沙·风紧浪淘生
徐似道
风紧浪淘生。蛟吼鼍鸣。家人睡著怕人惊。只有一翁扪虱坐，依约三更。
雪又打残灯。欲暗还明。有谁知我此时情。独对梅花倾一盏，还又诗成。...
梅花
临江仙·西子湖边春正好
徐似道
西子湖边春正好，输他公子王孙。落花香趁马蹄温。暖烟桃叶渡，晴日柳枝门。
中有能诗狂处士，闲将一鹤随轩。百钱买只下湖船。就他弦管里，醉过杏花天。...
处士
莼菜·千里莼丝未下盐
徐似道
千里莼丝未下盐，北游谁复话江南。
可怜一箸秋风味，错被旁人苦未参。
秋风
莼菜·堆盘缕缕又秋风
徐似道
堆盘缕缕又秋风，客俎虀盐一洗空。
羹鱠疑居柁楼底，杯螯如堕酒船中。
莼羹本是诗人事，樽俎那容俗子同。
不日挽君来快问，请分一箸供涪翁。...
缕缕
九日·衰容不似秋容好
徐似道

衰容不似秋容好，坐上谁怜老孟嘉。
牢裹乌纱莫吹却，免教白发见黄花。

黄花
马桥秋月
徐似道
石梁横卧清溪曲，波光上下风吹绿。
海东推上月轮来，鳞龙闪闪浮寒玉。
昔人呼为饮马泉，至今饮者谁投钱。
吟余不觉露华重，桂花香堕绡衣寒。...
桂花
买砚·俸余宜办买山钱
徐似道
俸余宜办买山钱，却买端州一砚砖。
依旧被渠驱使出，买山之事定何年。
驱使
妙严禅寺
徐似道
宿雾酿成三日雨，晓风鏖退一天云。
落花院宇浑无事，闲拂碑尘看断文。
一翦梅·道学从来不则声
徐似道
道学从来不则声。行也东铭。坐也西铭。爷娘死后更伶仃。也不看经。也不斋僧。 
却言渊子太狂生。行也轻轻。坐也轻轻。他年青史总无名。你也能亨。我也能亨。...
无名
白龙洞·灵仙窟宅不多见
徐似道
灵仙窟宅不多见，车马往来成再游。
后洞白云前洞出，上池红叶下池流。
水花照眼明金鲫，石发藏春护玉虬。
邂逅尚青游子眼，栖迟应白老僧头。...
游子
和诚斋跋梅坡诗卷
徐似道
知君得法自南昌，作舍何须问道旁。
二老未尝轻许可，两诗固已为平章。
胸横云岫无穷意，语带梅坡不尽香。
政乏绮纨相妩媚，不妨风气似诸王。...
无穷
扈隩牧笛
徐似道
濛濛香雾湿未乾，烟光匝地春风寒。
牧童三五唤归切，鞭牛为马蓑马鞍。
一声芦管振林木，口畔呜呜相戏逐。
梅花乱落自潇洒，绝胜豪门调新曲。...
林木
偶题·老去功名不挂怀
徐似道
老去功名不挂怀，高眠之外只清斋。
偶因种竹便多事，风叶扫余还满阶。
挂怀
呈周子充
徐似道
翰林帐下饮羊羔，客子骑驴渡灞桥。
莫以灵鳌笑浮蚁，戴山负粟名逍遥。
逍遥
硐岭樵歌
徐似道
黄山东南数十里，芙蓉削翠连云起。
萧萧褐褐三五群，生薪半肩歌不止。
石径迢迢云外行，烟雾满地穿林坰。
圣世不须紫芝曲，息担击壤歌太平。...
迢迢
过月岩·桥虹跨水千尺
徐似道
桥虹跨水千尺，岩月倚空半规。
岁晚相看如昨，夕阳佇立移时。
夕阳
海棠·子美无诗到海棠
徐似道
子美无诗到海棠，酒边游戏略平章。
日烘不睡却成睡，风暖无香却自香。
花事一番劳应接，春光强半被分张。
速来窠上寻徐老，同醉花前作楚狂。...
分张
蒲·圆蒲相将结僧厦
徐似道
圆蒲相将结僧厦，荷叶蒲茸绿相亚。
浮花浪叶自飘零，小院回廊正潇洒。
叶如青幄花成茵，细腰起舞来送春。
纸光如银墨如漆，落笔四座惊有神。
轻衫短帽付余子，花前醉倒输闲人。...
落笔
荠·萋萋墙根荠
徐似道
萋萋墙根荠，采掇盈一襜。
破白半浮糁，杀青微下盐。
长贫欢亦苦，积悟觉尤甘。
缅想拔蔡者，吾今已伤廉。
缅想
题雪巢·巢余太古雪
徐似道
巢余太古雪，人有正始风。
头如雪絮白，面作春桃红。
桃红
溪上值雨
徐似道
行到溪光竹色间，客怀於此最相关。
无端一阵西风雨，不许从容坐看山。
西风
萱草花·莫讶萱枝小
徐似道
莫讶萱枝小，能施宫样妆。
只缘沾染足，绝似杜兰香。
萱草
杨梅·火齐无光荔实圆
徐似道
火齐无光荔实圆，未觉先说齿流涎。
唤回天竺三年梦，参透披云一味禅。
回天
游庐山得蟹
徐似道
不到庐山辜负目，不食螃蟹辜负腹。
亦知二者古难并，到得九江吾事足。
庐山偃蹇坐吾前，螃蟹郭索来酒边。
持螯把酒与山对，世无此乐三百年。
时人爱画陶靖节，菊绕乐篱手亲折。
何如...
庐山
秋日·老觉此身无一堪
徐似道
老觉此身无一堪，尚牵诗课撚衰髯。
亦知庭院西风恶，直为秋香不下帘。
西风
石夫人·消山偃蹇消湖碧
徐似道
消山偃蹇消湖碧，夫人此恨消未得。
海上人归会有时。怪尔鬓云非旧色。
偃蹇
题仙居相湖
徐似道
岭名可母谁家母，湖号相公何代公。
欲问岭云并岭月，怕推湖水与湖风。
渔翁樵子难重问，墨客骚人苦欲穷。
愚智校行三十里，朔风吹酒又成空。...
渔翁
虞仲房司马游远约予不赴因次其韵
徐似道
秘书行处有歌钟，身在名园锦绣丛。
试问高吟梁苑雪，何如共快楚台风。
人鸥不去机方息，鱼我相忘乐未穷。
待得芙蓉濯云锦，弄花翻水与君同。...
芙蓉
舟行·大官连樯十万艘
徐似道
大官连樯十万艘，小官仅得一叶如渔舠。
其中何所有，白发翁媪并儿曹。
赤脚婢三后执爨，苍头奴二前操篙。
玄真笔床间茶灶，吏部酒杯兼蟹螯。
书缄一箱半鱼蠹，一束百轴成牛腰。
平铺...
彼此
舟行·红漆楼船黑占牌
徐似道
红漆楼船黑占牌，渔翁一见便惊猜。
生怕打官水交道，撑入芦花唤不来。
芦花
守太和·我本田家子
徐似道
我本田家子，驱来作长官。
政虽无小异，民却自相安。
静或焚香坐，閒因展画看。
庸人扰之耳，只道太和难。
太和
水仙花·天然初不事铅华
徐似道
天然初不事铅华，此是无尘有韵花。
翠带讵容萦俗客，金杯祗合劝诗家。
水仙
水仙花·林下清风自一家
徐似道
林下清风自一家，稍亲梅竹近兰芽。
只缘羞与凡花伍，移植名园不肯花。
移植
唐史君与正新建浮桥
徐似道
秋风百柁倚江皋，幻出城南不柱桥。
虹影勒回天际水，鷁头惊退海东潮。
白银阙里看车马，赤玉阑边听鼓箫。
硎刃有余舟楫在，待随乏检上云霄。...
云霄
题苍岭·看山每恨眼不饱
徐似道
看山每恨眼不饱，上马岂知程可贪。
还我一筇双不借，缓从云北过云南。
云南
题仙居道中
徐似道
地褊山成簇，溪平水不奔。
晴天带阴色，冬日作春温。
草聚鸡豚市，机声桑柘村。
舟人识行李，相约候归辕。
相约
竹·卢仝茅屋面桃李
徐似道
卢仝茅屋面桃李，杜老草堂依柳梅。
我欲四时相照映，小窗时对此君开。
四时
装太和米纲
徐似道
一鞭加尔肤，万刃划吾腹。
就令猛於虎，何忍食子肉。
世无冷镬汤，邑尽活地狱。
太和
自笑·黄昏茅店带星入
徐似道
黄昏茅店带星入，清晓竹舆蒙露行。
客路三千年五十，对人犹说是归耕。

徐似道的诗词名句全集
