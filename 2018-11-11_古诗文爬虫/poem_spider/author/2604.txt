诗人:吴钢
作品数目：8篇
朝代：宋代
诗人简介：吴钢（一一八四～？），高宗吴后姪孙。光宗绍熙三年应童子试，时年九岁。寧宗嘉泰初通判临安府（《咸淳临安志》卷五○。嘉定八年通判建康府。九年，除太社令（《景定建康志》卷二四...
<<夏夜书所见>> <<牧儿·磊块胸怀漫不平>> <<李忠定公挽诗>> <<挽诗·胡骑围城日>> 
<<挽诗·梦卜庸直相>> <<题万寿圆觉院>> <<万寿圆·梵室香飘隔竹闻>> <<题材褒亲崇寿寺>> 


吴钢的诗词全集

牧儿·磊块胸怀漫不平
吴钢
磊块胸怀漫不平，牧儿横草耤功名。
韩彭不载貂蝉死，牛背斜阳且意行。
胸怀
李忠定公挽诗
吴钢
才大时难合，言深道转艰。
去朝吾不负，巧谮尔何颜。
袖手功名外，忘怀水石间。
苍生不知恨，犹望起东山。
忘怀
夏夜书所见
吴钢
吴牛见月喘，引重不得休。
孤萤出露草，意行凌九秋。
形大苦见役，物微长自由。
世无漆园吏，持问逍遥游。
自由
挽诗·胡骑围城日
吴钢
胡骑围城日，诸生伏阙时。
公方扶病起，人遂有生期。
日者犹如此，天乎不憖遗。
伤心原上路，烟淡鼓箫悲。
伤心
挽诗·梦卜庸直相
吴钢
梦卜庸直相，艰难倚在儒。
英风起衰懦，直气慑奸谀。
琳馆终高卧，燕然漫仕图。
哀荣看赠典，犹是尉寰区。
哀荣
题万寿圆觉院
吴钢
地偏境静人无事，雨后风柔物可情。
山鸟定知琴意好，倚花浑不作春声。
万寿圆·梵室香飘隔竹闻
吴钢
梵室香飘隔竹闻，壁间肆笔烂奎文。
山深翠辇经行处，犹卧从龙数点云。
题材褒亲崇寿寺
吴钢
坳径石齿牙，梅枝碍竹斜。
旧封妃子墓，残觉王家里。
亭砌旋风叶，岩流出洞花。
饱参尘世味，得似野僧茶。

吴钢的诗词名句全集
