诗人:熊皎
作品数目：14篇
朝代：唐代
诗人简介：熊皎（一作皦），唐代诗人。后唐清泰二年(935)登进士第。后晋天福时，为延州刺史刘景岩从事，景岩徙邠州，皦入拜补阙。后为景岩所诬奏，贬商州上津令。惧为景岩所害，亡匿山中。...
<<与李专美>> <<怀三茅道友>> <<留题座主和凝旧阁>> <<题施璘画竹图>> 
<<祖龙词·平吞六国更何求>> <<谪居海上>> <<冬日原居酬光上人见访>> <<早梅·江南近腊时>> 
<<赠胥尊师>> 

熊皎的诗词全集

与李专美
熊皎
昭裔登庸汝未登，凤池鸡树冷如冰。
何如且作宣徽使，免被人呼粥饭僧。
登庸
棋·野客围棋坐
熊皎
野客围棋坐，支颐向暮秋。不言如守默，设计似平雠。
决胜虽关勇，防危亦合忧。看他终一局，白却少年头。
少年
祖龙词·平吞六国更何求
熊皎
平吞六国更何求，童女童男问十洲。
沧海不回应怅望，始知徐福解风流。
风流
早梅·江南近腊时
熊皎
江南近腊时，已亚雪中枝。一夜欲开尽，百花犹未知。
人情皆共惜，天意欲教迟。莫讶无浓艳，芳筵正好吹。
天意
怀三茅道友
熊皎
尘事何年解客嘲，十年容易到三茅。长思碧洞云窗下，
曾借黄庭雪夜抄。丹桂有心凭至论，五峰无信问深交。
杏坛仙侣应相笑，只为浮名未肯抛。...
五峰
留题座主和凝旧阁
熊皎
座主登庸归凤阙，门生批诏立鳌头。
玉堂旧阁多珍玩，可作西斋润笔不。
登庸
题施璘画竹图
熊皎
枯箨危根缴石头，千竿交映近清流。
堪珍仲宝穷幽笔，留得荆湘一片秋。
石头
谪居海上
熊皎
家临泾水隔秦川，来往关河路八千。
堪恨此身何处老，始皇桥畔又经年。
谪居
冬日原居酬光上人见访
熊皎
吾道丧已久，吾师何此来。门无尘事闭，卷有国风开。
野迥霜先白，庭荒叶自堆。寒暄吟罢后，犹喜话天台。
寒暄
赠胥尊师
熊皎
绿发童颜羽服轻，天台王屋几经行。云程去速因风起，
酒债还迟待药成。房闭十洲烟浪阔，箓开三洞鬼神惊。
他年华表重归日，却恐桑田已变更。...
鬼神
塞上·黄沙风卷半空抛
熊皎
黄沙风卷半空抛，云动阴山雪满郊。探水人回移帐就，
射雕箭落着弓抄。鸟逢霜果饥还啄，马渡冰河渴自跑。
占得高原肥草地，夜深生火折林梢。...
冰河
题龙窝洞
熊皎
折花携酒看龙窝，镂玉长旌俊彦过。
他日各为云外客，碧纱笼却又如何。
纱笼
题家园·池莲憔悴无颜色
熊皎
池莲憔悴无颜色，园竹低垂减翠阴。
园竹池莲莫惆怅，相看恰似主人心。
惆怅
书从事厅屏上
熊皎
金殿试回新折桂，将军留辟向江城。
思量一醉犹难得，辜负扬州管记名。

熊皎的诗词名句全集
