诗人:真山民
作品数目：123篇
朝代：宋代
诗人简介：真山民，宋亡遁迹隐沦，所至好题咏，自称山民。同时李生乔叹其不愧乃其祖文忠西山，人们於是疑其姓真。或云名桂芳，括苍人，宋末进士。亦无确考。有《真山民诗集》。事见《宋...
<<得红字·愁锁巴云往事空>> <<晚春·有恨青春老>> <<题永嘉梦草堂>> <<岁除寄王中斋>> 
<<送云泉入山>> <<宋道士同游白云关>> <<圣果院访忠上人不值>> <<秋夜次叶一山韵>> 
<<妙因寺次施敬所韵>> 

真山民的诗词全集

得红字·愁锁巴云往事空
真山民
愁锁巴云往事空，只将遗恨寄芳丛。
归心千古终难白，啼血万山都是红。
枝带翠烟深夜月，魂飞锦水旧东风。
至今染出怀乡恨，长挂行人望眼中。...
东风
东粤庙·颓阑斜照纲昧丝
真山民
颓阑斜照纲昧丝，陈迹凄凉万古悲。
柘水尚鸣亡国怨，山松曾见受封时。
碑因苔蚀无完字，城为田侵失旧基。
当日东瓯知几战，如今赢得一荒祠。...
凄凉
山人家·片云隔断嶂西峰
真山民
片云隔断嶂西峰，三两山花屋角红。
几亩桑麻春社后，数家鸡犬夕阳中。
拾薪涧底青裙妇，倚杖檐间白发翁。
我亦愿来同隐者，种桃早晚趁东风。...
早晚
山行·林梢初日弄阴晴
真山民
林梢初日弄阴晴，露浥溪花笑欲迎。
涧暗只闻泉滴沥，山青剩见鹭分明。
远峰忽转还如绕，险迳徐行亦似平。
莫谓诗成无与和，风篁也解作吟声。...
分明
三峰寺·寂寞烟林噪乱鸦
真山民
寂寞烟林噪乱鸦，青鞋步入野僧家。
云深不碍钟声邮，日转还移塔影斜。
廊下蜗黏沿砌藓，佛前蜂恋插瓶花。
竹床纸帐清如水，一枕松风听煮茶。...
寂寞
西湖图·两袖春风一杖藜
真山民
两袖春风一杖藜，等閒踏破柳桥西。
云开远嶂碧千叠，雨过落花红半溪。
青旆有情邀我醉，黄莺无恨为谁啼。
东城正在桃林外，多少游人逐马蹄。...
黄莺
山亭避暑·怕碍清风入
真山民
怕碍清风入，丁宁莫下帘。
地皆宜避暑，人自要趋炎。
竹色水千顷，松声风四檐。
此中有幽致，多取未伤廉。
丁宁
晚春·有恨青春老
真山民
有恨青春老，无营白昼长。
叶新林换绿，花落地生香。
雨意一番足，人家百事忙。
为儒竟成误，悔不早农桑。
雨意
丹山书堂·作室悬知要肯堂
真山民
作室悬知要肯堂，而翁家学颇增光。
一朝衿佩儒簪合，千古诗书屋壁香。
临曲烟霞归羽馆，钟山风月落僧房。
如何只揭精庐扁，解续斯文气焰长。...
风月
春行·短帽轻衫步履迟
真山民
短帽轻衫步履迟，微暄天怕乍晴时。
池融嫩碧消残冻，春剪新红缀旧纭。
岚翠滴衣堪入画，禽声到耳足供诗。
东风苦欲招人醉，频掉桥西卖酒旗。...
入画
陈云岫爱骑驴
真山民
君不学少陵骑驴金华春，一生旅食长悲辛。
又不学浪仙骑驴长安市，凄凉落叶秋风里。
却学雪中骑驴孟浩然，冷湿银镫敲吟鞭。
梅花溪上日来往，身迹懒散人中仙。
有时清霜松下路，松风萧...
萧萧
初夏·一叶薰风带暑回
真山民
一叶薰风带暑回，雨添浓翠暗庭槐。
不随春去莺犹在，好竞时妆榴又开。
剪尺旋栽新白苧，杯盘聊荐旧青梅。
箧中敝扇投閒久，依旧团团入手来。...
依旧
醉题斋壁·此是閒中安乐窝
真山民
此是閒中安乐窝，从渠忙处为奔波。
人心少似秋胡妇，世事多参春梦婆。
但把功名齐蚁蛭，定无荣辱到渔蓑。
醉乡境界偏宽阔，天地都归一浩歌。...
荣辱
自适·年来心迹两悠悠
真山民
年来心迹两悠悠，若比孤云儘自由。
既不贪荣安得辱，纵饶无乐亦何忧。
一丝风月严陵钓，千里关山季子裘。
到底行藏定谁是，试将心事问沙鸥。...
关山
朱溪涧·路转峰回又一村
真山民
路转峰回又一村，天寒大半俺柴门。
云融山脊岚生翠，水嚼沙洲树出根。
任拥重裘风亦冷，未投荒店月先昏。
今宵只傍梅花宿，赢得清芬入梦魂。...
清芬
幽兴·不赋千钟赋不箪
真山民
不赋千钟赋不箪，天公有意养痴顽。
书犹能看未曾老，诗亦莫吟方是閒。
宽著庭除贫贮月，少栽竹树要观山。
空阶两日无行迹，又上苔花几点斑。...
庭除
泊舟严滩·天色微茫入暝钟
真山民
天色微茫入暝钟，严陵滩上系孤篷。
水禽与我共明月，芦叶同谁吟晚风。
隔浦人家渔火外，满江愁思笛声中。
云开休望飞鸿影，身即天涯一断鸿。...
渔火
山间早春·小桃枝上认年华
真山民
小桃枝上认年华，随分红开一两花。
将谓春风只城市，也吹春色到山家。
城市
三月晦日与邵石诸友閒游东园分得空字
真山民
韶光收拾太匆匆，眼底浮花一扫空。
留得数枝红药在，五更分付与东风。
五更
七夕·世上痴儿女
真山民
世上痴儿女，争趋乞巧筵。
妇鸠甘抱拙，不诌鹊桥仙。
鹊桥
清明·清明今日是
真山民
清明今日是，原上一经过。
新葬冢无数，未来人更多。
此生曾悟否，不乐复如何。
莫待浇坟土，樽前且醉歌。
 
经过
临江晓行·茅舍乱鸡声
真山民
茅舍乱鸡声，疏林淡见星。
霜轻留草绿，雾暗失山青。
踪迹去来燕，交游聚散萍。
浮生原是客，不必恨飘零。
交游
寄郭月篷·烟波秋草外
真山民
烟波秋草外，活计一渔篷。
淡月明寒苇，新霜醉晓枫。
身虽殊出处，道岂有穷通。
俯仰看人面，何如数过鸿。
出处
蜜蜂·酿成百花脾
真山民
酿成百花脾，聊尔了口腹。
人知口中甘，谁料腹中毒。
口腹
题永嘉梦草堂
真山民
留得斯堂万古名，江山不敢闭英灵。
池光曾染吟边墨，草色犹如梦里骨。
南浦诗香流未歇，东家魂冷唤难醒。
当进园柳俱尘迹，惟有鸣禽尚可听。...
东家
岁除寄王中斋
真山民
徂岁已匆匆，何人似此翁。
事虽随世异，道不与冬穷。
身老心犹壮，髯斑脸自红。
椒花一杯酒，明日又春风。
明日
送云泉入山
真山民
薜萝丛里郁青青，别是幽栖一段清。
水色山光皆画本，蝉声禽语亦吟情。
人今不改衣冠古，道重方知富贵轻。
为语俗交休见问，已从麋鹿订新盟。...
富贵
宋道士同游白云关
真山民
扶携方外友，来入白云关。
八九峰如画，两三人倚栏。
棋声敲竹外，帘影落花间。
一曲瑶琴罢，翠阴生昼寒。
方外
圣果院访忠上人不值
真山民
管领东风入杖藜，落梅香里已招提。
苔痕一径白云湿，花影半窗红日低。
欲见高僧聊尔耳，便乘余兴去来兮。
葛藤有话无人共，付与隔林幽鸟啼。...
余兴
秋夜次叶一山韵
真山民
自笑秋来似转蓬，偶然飞落过山中。
一灯幽馆菊花雨，孤枕小楼梧叶风。
涉世悠悠旋磨蚁，怀人杳杳寄书鸿。
浮生何予光阴事，抵死相催作老翁。...
涉世
妙因寺次施敬所韵
真山民
松萝一径阴，踏破白云深。
约客分茶供，逢僧倚竹吟。
鼠留香篆迹，禽和阁铃音。
话久不知晚，新萤照出林。
松萝
留槎阁寓感
真山民
俯爷乾坤为一嗟，西风原上夕阳斜。
石麟已换延陵冢，银汉今无博望槎。
前古英雄俱寂寞，黄昏灯火自諠哗。
不惟人事年年改，近日灵洲水没沙。...
灯火
刘伯山寄隐
真山民
寄隐幽踪何处寻，春风十里薜萝深。
青山不说是非呈，黄鸟自赓长短吟。
百折畏途休著脚，十分明月是知心。
不就误放桃花出，惹得渔翁话古今。...
分明
连城春夜留别张建溪
真山民
飞絮游丝客子心，连城那忍遽分襟。
青灯应见诗情苦，浊酒不如交味深。
一榻暖风栖竹屋，半阑淡月立花阴。
离怀今夜先收拾，尽付明朝马上吟。...
淡月
王廉使·鼻祖名高三谏官
真山民
鼻祖名高三谏官，耳孙玉立又台端。
气增浙左霜威动，面带终南山色寒。
揽辔肯教狼卧地，归班便合豸峨冠。
公余诗兴清於雪，细嚼梅花入肺肝。...
公余
题济川桥·十二阑干百尽台
真山民
十二阑干百尽台，登临洗尽眼中埃。
沙痕长与水吞吐，桥影不妨船往来。
两岸楼台随世换，四山图画自天开。
槎边今古无穷思，都付西风酒一杯。...
图画
岁暮·颜不常朱鬓易斑
真山民
颜不常朱鬓易斑，流光难驻两跳丸。
一年又是等閒过，百岁只消如此看。
把酒何曾长在手，种桃能得几凭栏。
痴人醉梦不知醒，日夜双鼎抵死攒。...
凭栏
岁朝·画角声中旧岁除
真山民
画角声中旧岁除，新年喜气满屠苏。
阳和忽转冰霜后，元气更如天地初。
晚色催诗归草梦，春光随笔上桃符。
闭门贺客相过少，静对梅花自看书。...
随笔
宿南峰寺·禅房花木锁深幽
真山民
禅房花木锁深幽，借与诗人信宿留。
幡影分来半廊月，磬声敲破一林秋。
僧偏好事能青眼，佛本无心亦白头。
试问青松峰外鹤，閒边曾见几人游。...
无心
述怀·不敢尤人敢怨天
真山民
不敢尤人敢怨天，愁来觅酒醉来眠。
五穷有鬼遍相虐，九转无丹别自全。
游食惧违新下令，力耕苦乏旧存田。
灵台坐受忧兵触，荏苒霜华剥鬓玄。...
荏苒
秋晚·暮色入江郊
真山民
暮色入江郊，霜风两鬓毛。
笛声吹月落，诗兴挟秋高。
谢约南柯蚁，留连左手螯。
孤灯竹窗底，危坐一歌骚。
左手
平章命·万甲蟠胸老气雄
真山民
万甲蟠胸老气雄，将星光照海云东。
声名宣尉裴中立，地步平章韩魏公。
大纛高牙山水县，褒衣博带藻芹宫。
书生端为斯文喜，俎豆先行军旅中。...
山水
客中遇乡友季芳远归省亲
真山民
河梁邂逅话襟期，猎猎西风透裌衣。
酒脸未随红叶醉，乡心先逐白云飞。
客中送客难为别，山上安山胡不归。
借使家书君可寄，此间无复问庭帏。...
家书
客中临归仍送游教谕
真山民
建括相望天一涯，快哉此地话襟期。
芹边春暖几杯酒，门外月高千首诗。
去去先生此休矣，栖栖游子暮何之。
送行折了邮亭柳，归卧白云歌紫芝。...
游子
江头春日·风暖旗亭煮酒香
真山民
风暖旗亭煮酒香，醉醒始悟是他乡。
驾言行迈路千里，岂不怀归天一方。
春事渐消莺语老，离愁偏胜柳丝长。
无聊莫向城南宿，淡月梨花正断肠。...
淡月
閒中·敢咎章缝解误人
真山民
敢咎章缝解误人，甘於閒处著閒身。
腹中书在温仍熟，梦里诗成记不真。
引鹤徐行三迳晓，约梅同醉一壶春。
今朝有喜谁知得，新换衔头号散民。...
今朝
閒吟初冬·一架琴书一笔床
真山民
一架琴书一笔床，杜门荏苒送年光。
囊空儘可偿诗债，脚倦犹能入醉乡。
即老菊花偏耐久，未开梅蕊已先香。
眼边管领閒风景，不识人间更有忙。...
菊花
閒居漫赋·纷纷裘马走红尘
真山民
纷纷裘马走红尘，赖得閒边可著身。
商岭定无屠狗客，云台岂有钓鱼人。
溪山萧散青芒履，风月夷犹乌角巾。
万事如棋君看取，一番局面一番新。...
风月
杜鹃花得红字
真山民
愁锁色云往事空，只将遗恨寄芳丛。
归心千古终难白，啼血万山多是红。
枝带翠烟深夜月，魂飞锦水旧东风。
至今染出怀乡恨，长挂长人望眼中。...
东风
读刘元城言行录
真山民
一扫权奸九十章，七州不惮历炎荒。
黄粱富贵百年短，青史是非千载长。
丞相虽存心已死，先生既葬骨犹香。
向令铁汉常留在，天下何缘有靖康。...

真山民的诗词名句全集
愁锁色云往事空，只将遗恨寄芳丛。 真山民。  <<杜鹃花得红字>> 

杜鹃花得红字。 归心千古终难白，啼血万山多是红。 真山民。  <<杜鹃花得红字>> 

