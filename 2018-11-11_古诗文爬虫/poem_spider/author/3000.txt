诗人:程少逸
作品数目：6篇
朝代：宋代
诗人简介：程少逸，尝官安抚使（明嘉靖《洪雅县志》卷五）。今录诗七首。
<<月珠寺明月楼>> <<明月楼·楼面环开紫翠屏>> <<明月楼·云坼崖分邃景藏>> <<明月楼·风菜差差午暑清>> 
<<明月楼·饮罢茶瓯未有言>> <<明月楼·秀壑阴崖列翠微>> 

程少逸的诗词全集

明月楼·云坼崖分邃景藏
程少逸
云坼崖分邃景藏，更烦清樾护幽芳。
林深草木四时润，日薄窗棂多半凉。
睡过午阴茶乳白，醉馀霜桧藓花苍。
两旬来结僧房夏，赢得他年戒腊长。...
过午
明月楼·秀壑阴崖列翠微
程少逸
秀壑阴崖列翠微，光风瑶草日晖晖。
林深不放棋声出，怕触归云作雨飞。
翠微
月珠寺明月楼
程少逸
秀爽盘空翠不收，阴晴俱好更宜秋。
沧江也爱楼头月，故抱青山月样流。
明月楼·楼面环开紫翠屏
程少逸
楼面环开紫翠屏，峨眉瓦屋共前楹。
莫嫌鸥鹭时来去，正要微云滓太清。
江上群峰泼黛浓，水村烟渚夕阳红。
一声啼鸟催耕去，何处龙归急雨中。...
夕阳
明月楼·风菜差差午暑清
程少逸
风菜差差午暑清，眼明茶碗打花轻。
蒲团小歇谁惊起，簌簌楠花落雨声。
蒲团
明月楼·饮罢茶瓯未有言
程少逸
饮罢茶瓯未有言，各归窗底默参禅。
僧房睡息齁齁起，倒著绳床我亦眠。

程少逸的诗词名句全集
