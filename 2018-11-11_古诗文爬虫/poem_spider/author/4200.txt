诗人:王引
作品数目：166篇
朝代：现代
诗人简介：王引是一位著名演员、导演、编剧。原名王春元。原籍天津。1981年为褒奖他从影50周年颁发给他金马奖特别成就奖。1987年返回内地，定居上海。1988年4月13日因病逝世...
<<春熙路步行街>> <<日前颇闷赋眼花耳热之句自遣未成今军持兄携留社丛刊邀饮既别忽念前句因足为>> <<绝句·端午愁新彩线长>> <<嘉定文庙老柏并序>> 
<<访屯溪戴震故居不果>> <<春游雪窦山>> <<初到林芝>> <<将赴西藏宿成都>> 
<<初五日游天台国清寺>> 

王引的诗词全集

日前颇闷赋眼花耳热之句自遣未成今军持兄携留社丛刊邀饮既别忽念前句因足为
王引
五斗生涯长梦寐，十年归计负云山。岂唯司马青衫湿，永忆浮凫白日闲。世味俗情分腊酒，眼花耳热敌秋颜。尚留数子奇篇在，苕霅风高许共攀。...
眼花
春熙路步行街
王引
步出春熙路，兹名似可疑。春来徒草草，天下自熙熙。今对华灯夜，翻追秉烛时。旧游安在否？抚鬓已秋丝。
步行
初到林芝
王引
江南置雪域，垂直似天梯。山补青屏合，云铺白璧低。死生堪掘藏，风俗尚封题。今客舷窗下，桃源问犬鸡。
俗尚
万达赏饭
王引
绿城花影对形樗，冬雨春杯各感吁。若许珊瑚持北海，已应鲛泪重南珠。
北海
雪后赴金华双龙洞
王引
皎皎催晨曙，茫茫蹈辙新。牧羊迷缟野，杵兔补冰轮。素德无妨厚，银销不觉贫。玉龙鳞甲滑，刬尽护辚辚。
龙洞
石家庄天津夜车道中
王引
江湖春枕熟，燕赵夜犀燃。侠客绝闻耳，贩夫堪比肩。殊方喑梦外，异态逼灯前。寂寞将英气，吟成宝剑篇。
天津
减字木兰花·香山
王引
岁迟霜早，人自情多天自老。卷翠铺红，并在双清爽气中。烟迷京国，袖手凭栏身是客。不写流沟，鬓上枝头各已秋。
木兰
浣溪沙·朱家角古镇
王引
抛却红尘百里馀，乌蓬时傍小桥居。飘萍流水自徐徐。箸底鱼腩分白玉，针头螺壳串青珠。人生有味是江湖。
针头
雅安碧峰峡俗传女娲补天处
王引
嶂磨烟洗廓秋形，石补无功帝堕星。峡底幽峰森锁钥，林端飞瀑挂雷霆。世迷思不周山触，客梦痕添雅雨零。异境图南从此始，画屏深处也冥冥。...
雅安
潭柘寺·哀乐成诗诗成痞
王引
哀乐成诗诗成痞，圣贤浇不下块垒。朅来爽气望西山，如肤垢腻思水洗。潭柘寺古大有名，城未形时庵已起。一囊一瓶背朝暾，车行看花五十里。眼中草木共悠悠，况复游人粲桃李。老僧坏塔管...
哀乐
公子狎鸥
王引
滇池波平鸥群飞，翩翩犹带万里饥。羡尔城市为洲渚，心忧网罗枝何依。金马玉堂如弃瓦，投食狎鸥雕栏下。回首海上本无机，古来敌国舟中者。红嘴剥啄白羽轻，公子鬓斑雪衣明。巴山巫水那...
公子
嘉定文庙老柏并序
王引
士骨闻斯木，斑斑斧钺痕。今怀珠履客，重见翠云屯。虬屈攀儿女，鸦翻动晓昏。乞同诸将拜，未独圣师尊。
文庙
访屯溪戴震故居不果
王引
礼义亡诸夏，遗踪偶县中。郊耕曲檗绿，俗粲李桃同。国姓增徽重，坑材用歙工。公唯山属戴，遥拜涕无从。
故居
春游雪窦山
王引
桃灼讯春烽，岩鸣起蛰龙。潭如清靥活，日似丽人浓。道战鸾窥镜，息机鱼伴钟。已应邻贺监，早晚四明筇。
早晚
将赴西藏宿成都
王引
舆图新入藏，驿路锦官城。山想岷峨外，湖连星宿平。有僧分显密，无肆卜阴晴。灯下观遗事，唐蕃本舅甥。
成都
南迦巴瓦峰
王引
神山如国器，不见只听闻。偶尔森矛戟，终焉障袂裙。外碑侵岭雪，边戍默原曛。记取峥嵘面，何当把示君。
记取
岳王庙·翠微亭下系行舟
王引
翠微亭下系行舟，重到西湖二十秋。路转红墙知岳庙，唾馀白铁拜王丘。颇惭汉祚多纨绔，未必钱塘少计谋。江左诸公今尚在，何人侧听鸟啾啾？...
翠微
再读水浒不知第几十遍
王引
白虎堂前气不平，渔樵屠钓梦相迎。江湖或待英雄去，草莽谁期鼠蚁横。偶起凭空杀人意，再听隔巷卖刀声。从今莫论前朝事，欲拍栏杆泪已倾。...
凭空
教授挽词·文园人病榻
王引
文园人病榻，禹步鹤笼樊。再起期三径，永归埋九原。台空思日耀，席冷忆春暄。代谢申江水，滔滔逐泪翻。
病榻
满江红·长城
王引
万壑簸潮，漫拾取，残鳞败瓦。祖龙逝，此间逸蜕，螭萦蛟挂。人在貔貅朔气里，日犹鸊鹈寒光射。赚而今，醉尉灞陵亭，徒呵骂。烽已换，秋叶赭。铭未勒，鸦涂下。指阵云开处，登临疑假。结队例随槐...
长城
成都黄龙溪与四川同仁坐而论道
王引
服辕南北各辚辚，偶向江漘暂憩神。作态飞虫旋扑面，无因乡酒亦关身。帘看桑竹迁陵谷，座论濠梁许鬣鳞。物役明朝巴道路，不辞魂梦往来频。...
同仁
杭州同仁邀饮西湖明鉴楼时荷花极盛
王引
孤山堤柳漫垂条，作计烟波归尚遥。饷我樽前风菡萏，看君舌底蕴江潮。葛洪岭隔丹难致，苏小坟平梦易销。说到鉴湖秋侠事，此愁如海欲分瓢。...
荷花
绝句·端午愁新彩线长
王引
端午愁新彩线长，偶将温酒酹波凉。输他得助行膏雨，上濑流残饭饵香。
端午
古风·别乡生计赁屋小
王引
别乡生计赁屋小，忽听打门疑剧盗。声停试问来者谁，知是联防查夜时。才到贵乡谋暂住，挺身欲辩无凭据。敢觑长官怒复嗔，&ldquo;兄弟夜夜捉閒人&rdquo;。急取封包随烟递，&ldquo;聊做...
生计
瓦缶·鲲鹏扶摇鱼儿出
王引
鲲鹏扶摇鱼儿出，黄金台下争市骨。美人暗喜胭脂色，玉宇高寒肠空热。燃犀忍照碧成朱，迸玉戛铁声模糊。大器未成今瓦缶，小舟容系此江湖。...
扶摇
入夜不寐闻空调声大作误为风雨声即赋
王引
夜风敲窗意何为？声传剥啄疑鼠窥。五月六月黄梅熟，漫思宿雨到晓垂。出门淑女不著袜，革履半湿鳏夫悲。老农心焦磨斑驳，刈麦须惊水涨陂。兼旬雨密不得歇，江面鼋鼍斗蛟螭。湍流乱旋浪...
风雨
崇明并序
王引
冰川初滴海门潮，沙洲暗涨崇明县。万里鸿雁暂栖迟，八足蟛蜞坐念远。葭密秧齐家田水，龙咆鼍翻悲懦健。人定胜天神禹在，枝未衔空精卫变。渚移已甘蚁磨心，势易省识沧桑面。哪似条石枕...
崇明
金缕曲·理旧稿忆孟兆祥盖不见有十二年矣
王引
此曲凭君答。记当时，咳珠唾玉，风姿飒飒。十二年霜侵蚀处，夫子双眉似八？随口剩，葵花闲嗑？欲待敲门寻故友，恐灰堆久冷徐孺榻。苟如此，酒先罚。平生最羡摘星侠。论轻功，醉中悟得，淩波妙法...
快意
将至拉萨·朝觐复朝觐
王引
朝觐复朝觐，暮临拉萨河。新村毡帐少，故梦布宫多。经辩牾秦法，壁呵宜藏歌。药王山下路，星客此曾过。
朝觐
胡僧兄来沪会军持风二中天吴诸兄招饮予以公干故遽不得往因各饮其所及见复饮于云南路山东小馆
王引
一鼓频催况鼓双，相逢火急理残缸。岂无国士思莼客，尽有盘飧荐鲁帮。夜入吴天呼愦愦，珠联越榜溅逄逄。他年逸少重挥翰，应记今宵雨打窗。...
山东
夜班飞机北京至南京有寄
王引
人窥牛女月窥窗，碧海淩虚影不双。才到长江休北望，相思迢递在邕江。
南京
鼓浪屿日光岩故郑成功水操处
王引
阵云垂野卷蓬根，名将前滩结戍屯。黑铁而今青草里，空余白鹭渡金门。
成功
泰山碧霞祠
王引
明珰秋水坐晴岚，感应尘寰发羽纤。自是儿孙罗下拜，道人不揭水精帘。
泰山
新港中秋
王引
生晕月羞冰靥温，漏云辉洒似翻盆。江摇金镜洄沙嘴，梦逐银波逝海门。
中秋
吹沙填海
王引
牛卧白茅泥管外，鹭眠青草栈桥边。吹泥辛苦竟何似？涎吐蟾蜍钱复钱。
辛苦
泰兴路茶花
王引
圃草枯白侵街东，两株茶花杂嫣红。只疑真宰厌修饰，故遣尤物生蒿蓬。夜雨啼痕污难掩，晓雾分纱语暗通。撩客热唇羞注目，拒人冷艳痛舂胸。却怪先生久无事，漫看桃李徒为丛。一夜春风染...
茶花
厦门中山路多雨廊骑楼南宁水街亦同
王引
我生陶朱徒，南北随雁徙。一朝过君乡，树木凭君指。木瓜如婴儿，扁桃如鸡子。瓜桃辨未及，水街刻字纸。朱颜映红幅，相看两旖旎。彼时感嘉实，谁复言涩李。岂意邕江潮，连涨三千里。使我萍...
南宁
定风波·乐山大佛歌
王引
城郭全非斧烂柯，独参宝像礼巍峨。一夜石头齑与粉，随份，后人还有后人磨。千古英雄淘浪里，偏指，青衣江上老渔蓑。真个五湖携翠袖，知否？年来西子亦成婆。...
乐山
蝶恋花·帘外月来窥白眼
王引
帘外月来窥白眼，有个人儿，指上燃烟捲。记得相携星睒睒，今宵风露谁家院？别后清辉随夜减，悔学蚕儿，吐作缠丝茧。为子剖心丝又断，不如剥却凭君剪。...
白眼
蝶恋花·梦里狂追花事近
王引
梦里狂追花事近，怒马春衫，人比春衫俊。哪识时时耽梦境，浮生已惯持杯稳。回首十年真一瞬，渐味年来，秋与春相并。春似秋风容易恨，秋风暗换人春鬓。...
秋风
临江仙·雨中游太湖鼋头渚
王引
岛号三仙疑世外，湖山满目烟云。汽轮载我倦游身。鼋头微雨里，结队过天门。二十六年今觉是，江湖谁證前因？遥岑指点望难分。鸥盟容再续，脚下认潮痕。...
太湖
初五日游天台国清寺
王引
涧流西向处，山寺再春时。塔拱峰头笋，梅喧劫后枝。挂单新岁祷，舍筏别年期。无路天台去，逆龄徒尔思。
天台
巴松措扎西岛
王引
岫幕琉璃雨，湖纱翡翠烟。镜波青蚀骨，字叶碧垂肩。石印留王迹，芸香绕佛编。赭袍询野老，重礼故庵前。
芸香
米林县藏医学校
王引
习经喧不哗，析病肃清衙。丹古犹诃子，人今多赤巴。慧分苗种树，缘结蔓生瓜。羡彼依邻者，医心父母家。
父母
夜饮衡山路
王引
逢君别后久迷离，枉费情怀似小资。倦客座中延白领，美人灯下点青啤。出离众笑成孤笑，世事醒时宁醉时。欲待平明觅来路，车窗回首待相疑。...
衡山
沪扬道中·客车兀兀数归程
王引
客车兀兀数归程，才到中途梦不成。身便生涯徒老大，心随云际偶阴晴。风声已搅肝肠乱，山势初连块垒平。记得来时花正发，江南江北若为情？...
兀兀
送艾毅去职兼自赠
王引
相逢沪上笑衣宽，惭愧功名误谢安。世事每于书外识，美人多是醉中看。遥知万里风沙色，并入五湖云水寒。白下别来今又别，明朝努力且加餐。...
去职
皮肤科专家王学民教授挽词
王引
肇造竭心力，登攀穷发肤。不虞消渴卧，直弃饮冰躯。学海精禽恨，家山化鹤呼。从今奁匣里，深贮泣鲛珠。
教授
初二日晚外家聚会既散与诸弟复饮至旦
王引
竹马外家日，雁联为弟昆。鸿宁归有信，蓬岂转无根？待对何年榻，频倾向夜樽。鹡鸰知不负，欲语复成吞。
外家
游普陀山·慈航近东海
王引
慈航近东海，佛国远西天。遂使红尘客，来归紫竹前。僧尼无芥蒂，弟子有愚贤。欲谒山中寺，烛香几破禅。

王引的诗词名句全集
