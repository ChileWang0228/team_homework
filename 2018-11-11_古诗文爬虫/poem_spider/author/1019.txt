诗人:张正蒙
作品数目：20篇
朝代：明代
诗人简介：张正蒙，字子乔，明代嘉兴诗人，嘉兴县学生。由进士官至太仆少卿。善画菊花，有云湖（陶成）之妙。有诗名，尤工行草。明武宗即位后，刘大夏屡疏请辞，以太子太保衔归乡。刘瑾专权时...
<<秋日王孟起山庄>> <<溪上秋思>> <<秣陵馆夜对张山人>> <<江上早起有怀侯师之>> 
<<秋日即事有怀黄任甫>> <<秋日杂咏>> <<江阁·寂寂重扉掩>> <<夏至对雨柬程孺文>> 
<<初夏园林即事>> 

张正蒙的诗词全集

夏至对雨柬程孺文
张正蒙
堂开垂柳下，默默坐移时。
岁序一阴长，愁心两鬓知。
雨檐蛛网重，风树雀巢欹。
惆怅无人见，深杯空自持。
惆怅
秋日王孟起山庄
张正蒙
天末商飙起，家家闻捣衣。
砌虫经候响，篱豆及秋肥。
自是机心息，宁知世事违。
邻僧有高致，日暮扣岩扉。
世事
金陵社集诗·台城一上路层层
张正蒙
台城一上路层层，景物萧条感慨增。
玄武湖秋鸿雁下，华林园泠露霜凝。
空山僧寺三更磐，隔岸人家半夜灯。
霸业只今消歇尽，惟余明月照金陵。...
半夜
溪上居·小结衡茅避市喧
张正蒙
小结衡茅避市喧，寒流觿觿抱孤村。
扉悬白板心犹远，几隐乌皮道自存。
傍岸渔舟分爨火，倚窗明月引开樽。
寂寥何限幽栖意，不识风光似陆浑。...
寂寥
冬日闲居
张正蒙
僻居心远矣，闭户日萧然。
一水带寒月，孤村幕夕烟。
贫惟尊酒在，诗岂众人传。
却忆蒙庄子，冥搜内外篇。
内外
溪上秋思
张正蒙
穷巷故人少，衡门暇日多。
凉风时着树，衰叶欲辞柯。
生事只如此，幽心谅匪它。
乃知溪上乐，把酒对渔蓑。
生事
秣陵馆夜对张山人
张正蒙
秋风山馆夕，一榻近灯前。
共话忽深夜，相看非少年。
斗垂天末树，磷出雨余田。
亦有茅檐下，饭牛人未眠。
少年
江上早起有怀侯师之
张正蒙
江流无日夜，客路渺东西。
雾接寒潮上，天连晓树齐。
闻虫思寂历，过雁惜书题。
何日长干道，烦君驻马蹄。
马蹄
秋日即事有怀黄任甫
张正蒙
开门凉气入，默默坐移时。
积雨逢初霁，斜阳照短篱。
交秋桐落早，闰月菊开迟。
朋好遥相忆，清尊何所期。
闰月
秋日杂咏
张正蒙
孤村秋雨暗，万井暝烟迷。
邻杵时飘响，林鸦不住啼。
茅茨惭野老，灯火对山妻。
因笑病庄舄，空劳楚执珪。
灯火
江阁·寂寂重扉掩
张正蒙
寂寂重扉掩，悠悠倦客情。
江深当五月，阁迥接层城。
细雨莺声润，微风水气清。
科头坐长日，讵羡世间名。
风水
初夏园林即事
张正蒙
夏入园林好，欣逢霁景明。
药阑香醉蝶，柳岸绿迷莺。
道在心逾逸，情闲迹自清。
夕阳红欲尽，一抹暮山横。
夕阳
春暮淮上遣兴有怀恩公
张正蒙
水漫秦淮旧钓矶，一竿每与俗情违。
垂垂密柳莺啼早，寂寂重扉客到稀。
绿暗桑林蚕叶老，青连药圃兔苗肥。
焚香欲就蒲团坐，钟磬沉沉隔翠微。...
沉沉
雨夜宿王孟起山庄话旧
张正蒙
山堂闻夜雨，隔牖洒长松。
渍草悲蛩语，浸苔冷鹤踪。
林喧和叶下，涧响杂村舂。
不倦连床话，怜君意转浓。
山庄
秋日卧病溪上怀饶士骏
张正蒙
偃卧青溪上，闲愁入病中。
露华侵夜簟，风子落秋桐。
白白千丝鬓，哀哀四壁蛩。
所期乘兴客，孤棹几时通。
哀哀
东郊·东郊栖息久
张正蒙
东郊栖息久，老至谢逢迎。
秋雾沉山白，寒流拍岸清。
葛巾还自正，茅屋不须营。
小摘畦边菜，常留共友生。
茅屋
溪上·自识茅茨趣
张正蒙
自识茅茨趣，风光合在兹。
柳青春雨润，山白晓云迟。
幽意居偏得，闲身懒更宜。
忘机溪上鸟，来往日无期。
往日
秋日卧病·隐几荒斋寂
张正蒙
隐几荒斋寂，深知偃卧情。
新方随药简，久病喜秋清。
掩径流云色，穿林响叶声。
无人见惆怅，白发一重生。
惆怅
冬日闲居·夜永衾孤拥
张正蒙
夜永衾孤拥，檐深月半窥。
霜村鸡唱早，风树鹊栖迟。
旧社嗟摇落，新诗记别离。
挑灯坐不寐，无梦到天涯。
摇落
溪閤坐雨招胡国珍陈用甫二丈
张正蒙
背郭衡门迥，栖迟一径幽。
隔帘风挟雨，虚阁晚生秋。
水鸟日堪狎，村醪客可留。
不嫌成简略，烦为过溪头。

张正蒙的诗词名句全集
