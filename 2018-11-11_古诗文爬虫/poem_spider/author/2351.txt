诗人:于革
作品数目：7篇
朝代：宋代
诗人简介：于革，字去非，号竹国，丰城（今属江西）人。孝宗淳熙八年（一一八一）进士，调武陵尉。累迁知房州。事见清同治《丰城县志》卷八、一五。...
<<春晚·舍南舍北草萋萋>> <<龙王庙云平阁>> <<清都观·石坛雨洗月华新>> <<咏笺·七八叶芦秋水里>> 
<<翠蛟亭·萦纡九锁山>> <<隔凡柱·一柱悬通衢>> <<石宝盖·圆顶环珠幡>> 

于革的诗词全集

龙王庙云平阁
于革
枯梢突兀天风外，翠霭氤氲水石间。
□吏不容今日去，老夫赢得片时闲。
烟波艇子东西客，霜岸钟声上下山。
解后真成观物化，白鸥无数舞江湾。...
无数
春晚·舍南舍北草萋萋
于革
舍南舍北草萋萋，原上行人路欲迷。
已是春寒仍禁火，楝花风急子规啼。
子规
清都观·石坛雨洗月华新
于革
石坛雨洗月华新，白帢青藤曳履行。
老桧不知仙驭远，屋头犹带玉箫声。
月华
咏笺·七八叶芦秋水里
于革
七八叶芦秋水里，两三个雁夕阳边。
笔头到处浑无碍，扫破寒潭一簇烟。
秋水
翠蛟亭·萦纡九锁山
于革
萦纡九锁山，棱层几叠水。
谁令翻其源，银涛迸石髓。
萦纡
隔凡柱·一柱悬通衢
于革
一柱悬通衢，可望不可进。
老仙指谓予，傍边有捷径。
捷径
石宝盖·圆顶环珠幡
于革
圆顶环珠幡，久与石俱化。
我执黄庭经，跏趺坐其下。

于革的诗词名句全集
