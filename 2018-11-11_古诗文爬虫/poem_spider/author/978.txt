诗人:金大舆
作品数目：24篇
朝代：明代
诗人简介：金大舆，字子坤，号平湖。明朝诗人。金大车的先世是麦加人，后居永平府，明太祖赐姓金，金大车高祖金洵迁居到江宁县（今南京），后代为江宁人。父金贤，字士希，号东原，弘治十五年（1502...
<<移居·素心厌嚣杂>> <<塘中亭子初成>> <<中秋夜中秋堂对月>> <<江上送陈元甫还江西>> 
<<秋日同金在衡过天界寺>> <<沂水道中过教寺>> <<登青州城楼>> <<雨后闻蝉>> 
<<广福寺·四面松杉合>> 

金大舆的诗词全集

白下春游曲·双飞蛱蝶恋青莎
金大舆
双飞蛱蝶恋青莎，逐队流鱼泛碧波。
共买杏花村里酒，来听桃叶渡头歌。
杏花
广福寺·四面松杉合
金大舆
四面松杉合，中林一径开。
僧房依乱石，画壁暗深苔。
风卷堆沙入，云移海气来。
潇条空谷里，松柏暮生哀。
四面
与文源朱二过溧阳道上
金大舆
侵星发徂辆，悠悠即长路。
家人前致词，问我将焉赴。
躬耕苦旱干，何以资朝暮。
衣食事奔走，晨寒犯霜露。
枫林号夜乌，宿草栖寒兔。
轻烟动虚里，崩沙依浅渡。
凄凄浮客心，黯黯长天雾。...
蓬蒿
白下春游曲·白马金鞍游冶郎
金大舆
白马金鞍游冶郎，醉携红袖上梅冈。
银钿金雁春风里，指点江山坐夕阳。
春风
白下春游曲·长干寺前花不稀
金大舆
长干寺前花不稀，浅红深白映山扉。
楼头载酒看花坐，堤上行吟踏月归。
移居·素心厌嚣杂
金大舆
素心厌嚣杂，移居入穷巷。
本无卜宅心，所贵寡轮鞅。
草虫鸣树根，秋花旅阶上。
三径竹阴多，一尊时独赏。
荆扉白日掩，事罕绝尘想。
不见古台榭，今来唯草莽。
愿言谢天伐，穷居逃世网。...
白日
塘中亭子初成
金大舆
抱僻爱丘壑，缘厓筑幽居。
虽无墁垩工，清旷情可舒。
陶子乐容膝，诸公甘草庐。
达人贵适意，岂必轮奂俱。
山桃发当户，岸柳垂前除。
青柯集鸣鸟，碧水浮游鱼。
禾黍被阡陌，鸥鹭戏菰蒲。...
浮游
中秋夜中秋堂对月
金大舆
金素动四野，佳气集林塘。
中天圆景来，冉冉扬清光。
芳池含微波，流萤曜中堂。
良觌侈高会，促席飞华觞。
楚舞振鼍鼓，吴歈定空桑。
丝竹间哀响，云霞乍低昂。
人生宇宙中，欢宴不可常。...
低昂
江上送陈元甫还江西
金大舆
送君江上路，心逐断云飞。
野饭投孤馆，寒霜照客衣。
鸟冲黄叶下，潮带白蘋归。
故国方兵火，山中昼掩扉。
兵火
秋日同金在衡过天界寺
金大舆
老去厌纷华，来寻静者家。
午香飘石鼎，中饭出胡麻。
古树秋生耳，疏枝晚缀花。
蒲圃对支许，终日共趺跏。
终日
沂水道中过教寺
金大舆
村落藏孤寺，疏松一径幽。
经年无客到，终日有寒流。
青壁衔初照，黄沙拥断丘。
平生江海性，下马一登楼。
平生
登青州城楼
金大舆
丽谯沧海畔，南客一登临。
四野平沙合，孤城远树深。
古隍无积水，飞阁有栖禽。
日落山风急，凄凄伤远心。
登临
雨后闻蝉
金大舆
一雨生凉思，羁人感岁华。
蝉声初到树，客梦不离家。
海北人情异，江南去路赊。
故园儿女在，夜夜卜灯花。
江南
秋日与徐比部宿栖霞寺云谷僧房
金大舆
仙郎乞假白云司，蹔向东林问远师。
仄径虫喧秋露后，空堂人语夜灯时。
天花不着山中树，细水争流石上池。
灰劫莫教伤往事，且看明月倒金卮。...
往事
客舍病中怀康裕卿兼寄顾氏兄弟
金大舆
越客侨居建业城，白门花月几同行。
别来穷海青春歇，望入长天暮霭生。
离恨自惊随积草，乡心翻厌听流莺。
虎头兄弟追欢日，应念文园病马卿。...
兄弟
幽居·篱落豆花满
金大舆
篱落豆花满，阶除苍藓多。
微云翻早雁，轻雨滴寒莎。
负手看青竹，牵衣爱绿萝。
萧条扬子宅，独酌有长歌。
看青
幽居·身世凭谁问
金大舆
身世凭谁问，行藏祇自知。
一尊方独酌，四韵忽成诗。
绪风翻去叶，零露泣疏枝。
人世从歧路，谁堪咏《五噫》。
歧路
幽居·老去成疏懒
金大舆
老去成疏懒，诗书性独偏。
闲看扬子赋，细读《马蹄篇》。
绿水偶垂钓，青山忽在前。
不愁金错罄，时有卖文钱。
垂钓
幽居·仄径丛残草
金大舆
仄径丛残草，颓垣倚细花。
青鞋寻社远，皂帽任风斜。
院静添秋色，窗虚驻晚霞。
荷蓑翻豆圃，把酒问渔家。
晚霞
幽居·凉风歌蟋蟀
金大舆
凉风歌蟋蟀，秋日赋闲居。
酌醴愁心薄，谈空俗累虚。
果悬随鸟啄，诗罢命儿书。
何必颜渊氏，当年独晏如。
赋闲
白下春游曲·江南春暖杏花
金大舆
江南春暖杏花多，拾翠寻芳逐队过。
满地绿阴铺径转，隔枝黄鸟近人歌。
黄鸟
白下春游曲·凤凰台上草如烟
金大舆
凤凰台上草如烟，两两红妆娇可怜。
笑折桃花翻彩袖，醉攀杨柳落金钿。
杨柳
白下春游曲·何处佳人婀娜妆
金大舆
何处佳人婀娜妆，青山初日炤流黄。
轻罗半掩金跳脱，春寺烧香绕画廊。
烧香
白下春游曲·台城东望树苍苍
金大舆
台城东望树苍苍，玄武湖春碧水长。
晴雪乱翻飘蛱蝶，锦云如砌宿鸳鸯。

金大舆的诗词名句全集
