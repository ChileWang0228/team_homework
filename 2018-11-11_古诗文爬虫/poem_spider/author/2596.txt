诗人:汪立中
作品数目：9篇
朝代：宋代
诗人简介：汪立中，字强仲，鄞縣（今浙江寧波）人。寧宗嘉定七年（一二一四）進士。知武岡軍（清光緒《寶慶府志》卷一○五）。理宗寶慶二年（一二二六），知徽州。事見《蒙齋集》卷一二《徽州秀錦...
<<游洞宵·洞天福地萃名山>> <<题宝方洞>> <<甲戌廷对后到洞霄丙戌假守新安又得寄径成诗>> <<黄山遇雨·乾坤老我头先白>> 
<<黄山遇雨·碑翻芦福雷轰碎>> <<黄山遇雨·谁能炼得娲皇石>> <<忆李之纯·隽气倾天下>> <<忆李之纯·面目三年隔>> 
<<忆李之纯·幼岁求真契>> 

汪立中的诗词全集

黄山遇雨·乾坤老我头先白
汪立中
乾坤老我头先白，山水无情眼自青。
三十六峰藏不得，小窗趺坐看图经。
趺坐
黄山遇雨·谁能炼得娲皇石
汪立中
谁能炼得娲皇石，我亦叫开阊阖门。
早起蒙天微一笑，依然云气薄崑崙。
早起
游洞宵·洞天福地萃名山
汪立中
洞天福地萃名山，我喜登临昔所悭。
五殿香严如在帝，九山青销若为关。
岩前鸣凤当年事，野外骧龙反掌间。
自顾武夷捍火吏，真祠梦想不容樊。...
野外
题宝方洞
汪立中
篮舆郊上绿阴迷，七十一峰云际齐。
我住四窗夸胜境，今观八洞恍真棲。
碧簪挺特地如拔，乳宝玲珑步可携。
千里客愁为销尽，茶香书外好莺啼。...
玲珑
甲戌廷对后到洞霄丙戌假守新安又得寄径成诗
汪立中
忆昔寻幽兴未终，重来洞府访仙翁。
十年尘世身将隐，千年华阳路暗通。
山水只如前日好，松杉似与老人同。
明朝又入黄尘去，回首青山一梦中。...
前日
黄山遇雨·碑翻芦福雷轰碎
汪立中
碑翻芦福雷轰碎，舟近蓬莱风勒回。
山意有馀还不尽，青鞋留待后游来。
蓬莱
忆李之纯·隽气倾天下
汪立中
隽气倾天下，高情到古今。
衔杯曼卿放，下笔老坡神。
时论谁优劣，人材自屈伸。
穷愁须理遣，不必泪沾巾。
穷愁
忆李之纯·面目三年隔
汪立中
面目三年隔，音传万里遥。
宦途俱蹭蹬，日事各萧条。
志大谋常拙，身孤道亦消。
本无当世用，隐处会相招。
宦途
忆李之纯·幼岁求真契
汪立中
幼岁求真契，中年得伟人。
倾怀当一面，投分许终身。
灯火谈玄夜，莺花逐胜春。
何时重一笑，胸次欲生尘。

汪立中的诗词名句全集
