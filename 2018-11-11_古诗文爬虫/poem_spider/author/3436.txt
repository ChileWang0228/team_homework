诗人:程炎子
作品数目：17篇
朝代：宋代
诗人简介：程炎子，字清臣，理宗时宣城（今安徽宣州）人。未仕。有《玉塘烟水集》，已佚。仅《江湖后集》收诗十六首。事见《江湖后集》卷一四。今录诗十七首。...
<<归日·去时雪学杨花舞>> <<和赵守独游水西寺>> <<饯周东岩之石门访汾阳氏>> <<蜡梅·画楼人醉烛高烧>> 
<<暮春·花飞檐语恰经旬>> <<山中杂诗·侧耳桥边听>> <<山中杂诗·昆仑初凿破>> <<登高感兴>> 
<<登新安五岭>> 

程炎子的诗词全集

题如庵·脱略机关一散人
程炎子
脱略机关一散人，清於兰畹抱幽馨。
抚松细嚼渊明句，瀹茗闲笺陆羽经。
春对风光秋对月，晓观云气夜观星。
世间局面多翻覆，着数虽高亦懒听。...
云气
暮春·花飞檐语恰经旬
程炎子
花飞檐语恰经旬，强半韶华断送频。
三月便晴三十日，一年只有一分春。
酒甘不饮心如醉，诗苦耽吟味越真。
欹枕北窗清梦觉，落红啼鸟伴幽人。...
韶华
古梅·水边山脚友渔樵
程炎子
水边山脚友渔樵，梅欲窥人故故招。
树剥龙鳞黏碧藓，枝翘鹤膝糁红椒。
诗如老杜吟东阁，梦约逋仙过断桥。
好待月窗清影瘦，传他神子上生绡。...
山脚
归日·去时雪学杨花舞
程炎子
去时雪学杨花舞，归日花如雪样飞。
何事杨花并雪絮，送人西迈送人归。
和赵守独游水西寺
程炎子
吟月歌风酒力微，独寻幽壑叩禅扉。
泊隄小艇迎人渡，入水闲云伴鹤飞。
游水
饯周东岩之石门访汾阳氏
程炎子
漫浪江湖脚，周游到石门。
能迎徐孺子，知有令公孙。
话雨灯辉座，酬春酒滟樽。
况逢朋友在，一见必温存。
温存
蜡梅·画楼人醉烛高烧
程炎子
画楼人醉烛高烧，滴在寒枝蜡未消。
蕊撇打莺金弹滑，花悬驱雀彩铃摇。
歌儿戏拍供檀板，妆女轻裁贴翠翘。
酒揭黄封诗嚼淡，时匀乳蜜过山腰。...
儿戏
山中杂诗·侧耳桥边听
程炎子
侧耳桥边听，声声在翠微。
自甘留此坐，何苦劝人归。
院悄惊春昼，山空恋夕晖。
得如鸥与鹭，对我欲忘机。
翠微
山中杂诗·昆仑初凿破
程炎子
昆仑初凿破，大巧夺天真。
竹锁三更月，桃酣几度春。
山空闻鹤唳，溪远卜鸥邻。
为拂留题石，松摇露滴身。
留题
登高感兴
程炎子
破帽西风里，龙山忆孟嘉。
白衣谁送酒，黄菊自开花。
塞远书传雁，天昏墨点鸦。
凭高穷北望，何处是中华。
中华
登新安五岭
程炎子
五岭崎岖一步难，白云兼雾羃中间。
行人莫道山多险，更有人心险似山。
崎岖
水乐洞·南山水乐洞
程炎子
南山水乐洞，窈窈白云深。
满耳笙歌者，谁能一洗心。
笙歌
四安舟中
程炎子
多行三两日，犹在四安舟。
天正当寒夜，人偏作远游。
风高云叶动，江阔浪花浮。
会得幽閒趣，唯应是白鸥。
浪花
天台陈山夫寄别用韵
程炎子
断烟荒草共幽幽，斜雨抛丝织晚愁。
鸥鸟似知人乍别，飞来飞去渡船头。
渡船
次郡太守刘朔斋秋晚谒谢朓亭小饮
程炎子
鞭摇五马踏沙隄，秋晚除书下紫泥。
藓壁篆碑猿捧砚，松关吟句鹤分题。
裴休故宅今为寺，谢朓闲官昔仕齐。
太守宴归宾客从，数声山鸟日西。...
太守
晚谒谢朓亭·一祷心香雨例晴
程炎子
一祷心香雨例晴，万家和气酿成醺。
时方入到昭亭路，风已吹开叠嶂云。
话向禅中参冷淡，心於静处息纷纭。
麦畦邂逅长沮语。想彻黄堂亦喜闻。...
纷纭
晚谒谢朓亭·掀髯一笑倚危阑
程炎子
掀髯一笑倚危阑，面面青山不厌看。
霜染丹枫秋色绚，日烘紫菊露痕乾。
鹊炉火慢熏龙脑，蟹眼汤新瀹凤团。
回簇绛纱城郭晚，老梅吹角雁拖寒。...

程炎子的诗词名句全集
