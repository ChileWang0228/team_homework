诗人:傅梦得
作品数目：26篇
朝代：宋代
诗人简介：傅梦得，宋孟州济源人，字安道。傅察子。父死于金，从母徙居晋江。以荫补承务郎。为福建提点刑狱司干办公事，使者李公懋，刚介好面折僚吏，独屈意待自得，委以讼牒。歷知兴化军...
<<多景楼·自来京口足清游>> <<江湖·落魄江湖上>> <<德清永兴寺>> <<白发·勋业未能成>> 
<<垂虹桥·一舸西风到水乡>> <<后土祠琼花>> <<金山寺·昨夜宿江口>> <<冲天楼·人生行乐是便宜>> 
<<德清太善寺>> 

傅梦得的诗词全集

多景楼·自来京口足清游
傅梦得
自来京口足清游，天下闻名只此楼。
山结人愁成北固，江和客泪向东流。
痕留很石传千古，望断中原知几州。
有景虽多非可乐，明朝准拟渡瓜洲。...
中原
江湖·落魄江湖上
傅梦得
落魄江湖上，人疑是谪仙。
四时逢酒醉，长日拥书眠。
点鬓惟添雪，知心只有天。
林泉难久困，未整钓鱼船。
知心
金山寺·昨夜宿江口
傅梦得

昨夜宿江口，客衣风已飘。
两峰参塔顶，一寺裹山腰。
水拍瓜洲渡，烟生扬子桥。
寻花并问柳，端的在明朝。

扬子
冲天楼·人生行乐是便宜
傅梦得
人生行乐是便宜，惯入深林细品题。
有石两行如壁立，登楼一望觉天低。
亭前秋意惊松露，山外湖光拍柳堤。
此景欲吟吟不尽，夜深分付野猿啼。...
分付
德清太善寺
傅梦得
西风吹客过唐栖，袖拂尘埃读断碑。
适意绕廊询古迹，老僧引看建炎诗。
古迹
德清永兴寺
傅梦得
苍寒松竹满，此地称僧居。
寺僻啼林鸟，廊空响木鱼。
煮茶烧树叶，带雨翦园蔬。
待了功名债，重来买地锄。
功名
读夷齐传
傅梦得
要使清风激懦顽，饿夫宁死首阳山。
当年若食周家粟，未必名重万古间。
未必
白发·勋业未能成
傅梦得
勋业未能成，青铜照眼明。
星霜惊入鬓，天地觉无情。
才近半百岁，渐生三两茎。
儿童劝休镊，浪得老成名。
儿童
垂虹桥·一舸西风到水乡
傅梦得
一舸西风到水乡，半痕残月浸沧浪。
湖中有影浑如画，天下无桥似此长。
题品垂虹多古作，去来征雁带秋霜。
三高千古英灵在，经过祠前菊正黄。...
经过
后土祠琼花
傅梦得
朱阑遮护石为台，只说扬州地可栽。
若与八仙同日语，因何九蕊有香来。
此花堪咏奚须辩，自旧曾移不肯开。
得得无双亭上望，临祠酹酒叶为杯。...
无双
过兰亭·右军堂下过
傅梦得
右军堂下过，尚有读书坛。
水曲觞何在，池荒墨未乾。
人多寻古迹，我亦渡寒滩。
要把兰亭记，摩挲醉眼看。
古迹
赠澄鉴·一见便忘形
傅梦得
一见便忘形，生涯画作屏。
心和秋水澈，眼带古铜青。
客里江湖阔，人间笔砚灵。
他年重会面，我亦鬓星星。
江湖
斋中·惟有闲中日最长
傅梦得
惟有闲中日最长，薰风拂拂透修廊。
半窗槐影侵书叶，一曲蝉声送夕阳。
强把茶瓯醒困眼，久无诗债拌枯肠。
何妨自取离骚读，且向斋炉爇晚香。...
离骚
郑松窗·相逢交未深
傅梦得
相逢交未深，一笑便生春。
松作四时友，窗无半点尘。
诗囊为活计，廛隐着吟身。
似此知音者，江湖能几人。
江湖
平江承天寺
傅梦得
古刹号承天，规模阔万间。
寺中重有寺，山外更无山。
供佛香犹在，寻僧客亦闲。
渡淮难久驻，此去别阊关。
规模
钱塘·苍茫空阔海云开
傅梦得
苍茫空阔海云开，浙水东西隔岸隈。
我到龙山呼渡晚，谁从渔浦趁潮回。
蓦惊塞雁声嘹呖，静看沙鸥独往来。
山外中原皆在望，英雄谁肯便心灰。...
英雄
水乐洞·踏破芒鞋客倦归
傅梦得
踏破芒鞋客倦归，暮云深处夕阳西。
身如晚鹤无拘束，向此亭中独自栖。
拘束
四山任鼓院
傅梦得
曾向西风把别杯，知君黄色上眉催。
浙江莫道音书隔，一日潮声两度来。
浙江
宿镇江丹阳馆
傅梦得
暂泊喜天晴，丹阳住晚程。
半窗留月色，隔岸送钟声。
江绕金山寺，云生铁瓮城。
片帆催早发，莫待暗潮平。
生铁
题吴寺·不到吴坟久
傅梦得
不到吴坟久，重来又七春。
山峦如旧识，猿鹤复相亲。
往事皆成梦，清游不厌频。
倦行难唤酒，信步出湖滨。
信步
伍林舟中
傅梦得
人生踪迹抵浮萍，客里行藏分外轻。
酒力禁持风半日，橹梢摇动月三更。
暂携琴剑随身去，且得溪山入眼清。
着脚水乡吟思苦，未知谁得与诗盟。...
入眼
仙居县·经过太匆匆
傅梦得
经过太匆匆，山行去路通。
客衣沾晓露，县陌带春风。
沽酒从村市，骑牛任老翁。
相逢有吟者，约我醉城中。
老翁
许村·信步水之滨
傅梦得
信步水之滨，闲中着此身，
萧条僧寺近，来往客舟频。
村酒难成醉，山花亦有春。
人生要行乐，何苦恋京尘。
行乐
扬州竹西楼
傅梦得
自从骑鹤到，船泊画桥堤。
新酒斟花露，高楼傍竹西。
拭盘将蟹擘，拂壁把诗题。
早过瓜洲渡，秋深怕马嘶。
花露
元友山·清梦绕骚坛
傅梦得
清梦绕骚坛，相逢一笑间。
江湖无此友，声价重于山。
吟就髭犹撚，文穷鬓欲斑。
移家离城市，世事不相关。
相关
皂镜册·依然一册巧装成
傅梦得
依然一册巧装成，故纸为胎越样轻。
四畔黑云都罩尽，中间只有月长明。

傅梦得的诗词名句全集
