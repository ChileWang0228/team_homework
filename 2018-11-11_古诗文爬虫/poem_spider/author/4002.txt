诗人:陶梦桂
作品数目：105篇
朝代：宋代
诗人简介：陶梦桂，字德芳，隆兴府人。宁宗嘉定十三年进士，调德安府司户参军。辟为安陆军节度推官。入荆南、四川安抚司幕。历知吉州万安、鄂州武昌县，通判辰州、岳州。官至朝请郎...
<<送胡上人游浙>> <<舟次吴城山>> <<望郡城酬舟中诸丈>> <<题竹岩卿镂冰集>> 
<<题涂季儒愚安堂>> <<送敞上人游湖湘>> <<示次儿柔中出赘>> <<酬君山远上人送别>> 
<<八月十三夜月>> 

陶梦桂的诗词全集

梧桐·妆点山居要碧梧
陶梦桂
妆点山居要碧梧，向来培植费工夫。
一株随风成仙去，留得孙枝乞凤雏。
梧桐
望郡城酬舟中诸丈
陶梦桂
归路宁迂三两程，落霞孤鹜近乡城。
水连南浦天然碧。秋入西山雨后清。
鹿梦已醒谙世事，鸥盟独在见交情。
近来一事君知否，耳畔全无鼙鼓声。...
世事
游水福·二址余年不入山
陶梦桂
二址余年不入山，重来疑是梦魂间。
薰炉已冷灯犹在，经卷才收磬自闲。
寂寂禅头人罕到，茫茫人世事多艰。
朅来细说无生话，稳坐蒲团不忍还。...
余年
感怀·忆昔身章两度新
陶梦桂
忆昔身章两度新，庭闱恨不拜双亲。
虽然累赠光泉壤，还是酬恩未了人。
感怀
送胡上人游浙
陶梦桂
大别山头访早梅，梅边邂逅笑颜开。
十年一梦看看老，万水千山得得来。
马祖话中心即佛，卢能偈里镜非台。
即今了却此公案，便是公门及第回。...
公案
示次儿柔中出赘
陶梦桂
诲汝汝知乎，家贫乃赘居。
奉身须节约，接物要谦虚。
勿以清缸污，而於黄卷疎。
只须铭此语，一任命何如。
任命
自题·短衣匹马遍关山
陶梦桂
短衣匹马遍关山，二十年来一梦间。
万里烟尘催我老，一溪风月伴人闲。
处心简淡常常足，着意经求事事艰。
亭午厨人多喜色，邻翁举纲得鱼还。...
关山
卷雪楼·生怕老来先告老
陶梦桂
生怕老来先告老，却於闲处不禁闲。
不将黄卷遮双眼，便卷朱帘看远山。
告老
岳阳楼·朱栏独倚晚天晴
陶梦桂
朱栏独倚晚天晴，唤起江湖万里情。
风撼君山波浩荡，云归衡岳月分明。
飘飘杜老乘槎兴，杳杳轩皇奏乐声。
好把天瓢盛此水，涤除旱魃作秋成。...
岳阳
约客·家在青山绿水间
陶梦桂

家在青山绿水间，柴门虽设亦常关。
稠花浪蕊随时有，乐事赏心从古悭。
世上人多为物役，眼前谁肯掣身还。
君能不负平生约，袖有新诗慰病颜。
...
眼前
书怀·明时容我老山林
陶梦桂
明时容我老山林，病骨那禁岁月侵。
破屋仅存容膝地，短檠唤起读书心。
三生羽气磨难尽，一饷荣华去莫寻。
苦学吟诗终不近，信知前辈用工深。...
山林
次子辉韵·秋水清明镜不如
陶梦桂
秋水清明镜不如，含羞照影独红蕖。
莫因风冷嫌衣破，容我傍边看戏鱼。
清明
即事·桂花香处麝脐破
陶梦桂
桂花香处麝脐破，枫叶丹时锦帐开。
天遣年华随水去，山将野色入帘来。
镊残白发愁无迹，割尽黄云酒有材。
不岁小园佳景致，乘闲与客共徘徊。...
桂花
孤松·傲睨风霜老更臞
陶梦桂
傲睨风霜老更臞，旁边著我未为孤。
向来无亮盘桓后，试问曾逢我辈无。
风霜
舟次吴城山
陶梦桂
淮蜀荆襄老此生，归与双眼识吴志。
树依神力连云暗，水到江西彻底清。
去棹来帆南北客，孤鸿落日古今情。
枯肠尚可搜诗句，三老放船钲一声。...
落日
题竹岩卿镂冰集
陶梦桂
一片好诗如片月，半生愁杀镂冰公。
多情误心苦为乐，众体疑於异却同。
向度手抄方刻枣，数茎发在已如蓬。
江湖醉墨争驰骋，谁识冉灯夜夜红。...
驰骋
题涂季儒愚安堂
陶梦桂
而翁吉德怕人知，天与良孙一似之。
自分随缘栖矮室，何曾弄巧蹈危机。
人生怀抱只平易，天下道涂皆坦夷。
此语莫书堂上壁，客来徒说是和非。
 ...
怀抱
送敞上人游湖湘
陶梦桂
分手仍携手，南昌更武昌。
细论文畅序，重忆赞公房。
衡岳云如故，曹溪水更香。
不须论远近，秋尽却还乡。
远近
酬君山远上人送别
陶梦桂
恋恋君山未解维，高僧来送赠行诗。
谁知归去陶元亮，又遇当年远法师。
莲社欲留听说法，菊篱那忍负归期。
临岐重约头陀会，记得江干话别时。...
送别
八月十三夜月
陶梦桂
人情何待十分圆，满目金波已浩然。
明到杜陵头上发，寒侵郑老客中毡。
中秋未必似今夕，好景其如又隔年。
多谢望舒知此意，冰轮缓碾冰加鞭。...
未必
次韵龚子辉
陶梦桂
身计平生尽付天，归来环堵更萧然。
君於客客怀新绂，我愧斋中只旧毡。
一见便论千古事，定教迟了十余年。
驽骀强欲追高躅，病骨摧颓怕受鞭。...
次韵
次韵粲上人
陶梦桂
飞锡来寻避俗翁，不辞劈面受霜风。
因君发被诗催白，知我颜须借酒红。
秀谷几年千里隔，空寮今夕一灯同。
恨无日暮碧云句，编入文通杂绶中。...
次韵
记初第时赠相士诗
陶梦桂
觅得荷衣亦偶然，三壬三甲莫虚传。
知无皂盖朱幡分，奈有清泉白石缘。
今日为贫行作吏，他时有路即归田。
头颅自断只如许，但问闲居得几年。...
归田
黄澄伯下第以诗来访次韵
陶梦桂
平塘水外竹三亩，古木阴中屋数间。
天幸诸贤皆大用，分甘少病比长闲。
百年世事皆前定，一枕清负无后艰。
多谢新诗来慰藉，不堪溢美欲封还。...
次韵
次韵王衡甫
陶梦桂
野径溪桥取次行，山青水秀眼增明。
身居尘外年年健，心到灰时事事轻。
文阵挥戈吾退舍，诗坛歃血子同盟。
直将修月拿云手，拾得人间句见成。...
次韵
自述·每与溪山对
陶梦桂
每与溪山对，自然怀抱开。
不愁明日事，何用即时杯。
一任头如雪，孤眠鼻有雷。
早间巾履润，池上看鱼来。
怀抱
追次前韵·清泉白石故依然
陶梦桂
清泉白石故依然，俚语当时已浪传。
千里归来寻旧约，一生鞅掌任前缘。
身强只欠登山屐，老去何须负郭田。
金石旧交半沦谢，新松嫩竹是忘年。...
金石
舟次卷雪楼
陶梦桂
踏遍三边过剑关，故山风月几年闲。
如今著我中间住，风月无缘独占山。
风月
卷雪楼·虎豹从渠守九关
陶梦桂
虎豹从渠守九关，不求进步只求闲。
归装幸有新时在，一字千金尽买山。
进步
卷雪楼·簿书期会不相关
陶梦桂
簿书期会不相关，老眼如何不得闲。
景物无端故勾引，淮山尽处又庐山。
相关
重九与坚大师登坟庵新阁因忆癸已岁此日同在
陶梦桂
茱萸笑把登高阁，菊蕊才堪荐一觞。
却忆当年关表路，无花无酒更凄凉。
大师
重次龚子辉平塘韵
陶梦桂
家园指拟似淇园，惜笋兼存上下番。
若与此君情分簿，应无风月到吾门。
平塘
平塘韵·白发多时精力少
陶梦桂
白发多时精力少，绿樽疎后简编亲。
本无世上荣华分，莫作山羊懒惰人。
精力
种梅·矮窗元向竹边开
陶梦桂
矮窗元向竹边开，竹已森然只欠梅。
新种一株花尚少，暗香早逐细风来。
平塘韵·梦觉归来涉旧园
陶梦桂
梦觉归来涉旧园，共寻幽事有梅仙。
乍穿绿竹教成径，莫踏苍苔破却钱。
平塘
稚梅·更好轩中几报春
陶梦桂
更好轩中几报春，幽人去后化为薪。
向来花在孙枝上，一笑相看似故人。
赠眼科舒医士
陶梦桂
此老年来医有灵，病眸才洗便增明。
教侬还尽读书债，头白依然对短檠。
医士
柘·老矣能消几许衣
陶梦桂
老矣能消几许衣。一株休论几絇丝。
垂杨舞彻莺歌歇，且看东风舞柘枝。
东风
赠神眼相士
陶梦桂
边檄烟尘日涨天，天教老病唤归田。
从君试问平塘水，更照衰容得几年。
平塘
与弓王二尉谈诗
陶梦桂
雀罗门巷驻高车，霭霭停云满眼时。
惟有故情来得得，却搜诗句步迟迟。
北窗不放渊明卧，南涧同看子厚诗。
要识吾侪长久处，此心如月镇相随。...
吾侪
谈诗·从来造物只儿嬉
陶梦桂
从来造物只儿嬉，用舍行藏各一时。
玉兔金乌元去速，晓猿夜鹤怪归迟。
幸然三径菊如旧，且与两梅仙说诗。
试问钓车茶具外，当时谁予伴一随。...
造物
余试吏初期六十止今遂初原喜而赋之
陶梦桂
小儿无力报明时，六十休官早自期。
今岁才週花甲子，此身已居菊东篱。
行年如许化未化，天命而今知不知。
休问圣贤千古事，从今诗酒是吾师。...
初期
游水福·寺占吾乡好处山
陶梦桂
寺占吾乡好处山，半新半旧屋千间。
水中莲似尼清净，雨后云如僧退闲。
石路教人修整过，芒鞋怕我往来艰。
夜深火炬浑无用，长是天教月送还。...
游水
小桃源·乾坤无处著臞仙
陶梦桂
乾坤无处著臞仙，乞与桃源小洞天。
不用穷源防失路，桃花尽处便回船。
桃源
先茔之左得生圹喜而示儿
陶梦桂
鼓楼冈上旧坟头，又有山灵献寝邱。
万里旭来生处乐，一心甘向死前休。
尽捐世事兼家事，但把嬉游当宦游。
粝饭藜羹而办得，吾衰此外更何求。...
生圹
同子辉月下观梅
陶梦桂
白发从来羞月色，弊衣那更带霜华。
三生结羽依然在，贪看寒梅几树花。
月色
同子兴赋雪中折带冰梅
陶梦桂
雪里攀梅冷不胜，归来分插几空瓶。
花间乱缀未凋玉，窗下细看元是冰。
旋觉暖回还易散，只愁冻损独先零。
诗翁贪看横斜影，未暝呼童急上灯。...
月下观梅·风声不和寒无力
陶梦桂
风声不和寒无力，云翳才收月有华。
清兴牵人眠不得，开门共看古梅花。
无力
桃·谁从王母觅来栽
陶梦桂
谁从王母觅来栽，等得花长结子来。
我种数株能向久，有花如锦子如杯。
结子
送舒用之葬有感
陶梦桂
藕塘三亩宅，松竹荫兰荪。
有酒曾留客，无香可返魂。
亲朋惟我老，心事与谁论。
苦泪如縻绠，随风洒墓门。

陶梦桂的诗词名句全集
