诗人:陶望龄
作品数目：28篇
朝代：明代
诗人简介：陶望龄（1562-1609），字周望，号石篑，明会稽（今浙江绍兴）人。明万历十七年，他以会试第一、廷试第三的成绩，做了翰林院编修，参与编纂国史；曾升待讲，主管考试，后被诏为国子监祭酒。...
<<久麦·久麦化蝴蝶>> <<咏上苑桃花>> <<寄怀袁伯修>> <<读华严合论>> 
<<与季豹游云门>> <<过何泰华园分韵>> <<小园·满窗烟翠镜湖南>> <<东山·竹梢藤蔓冷僧扉>> 
<<春雪·犯寒先报数声雷>> 

陶望龄的诗词全集

久麦·久麦化蝴蝶
陶望龄
久麦化蝴蝶，蝶化宁自识。
翅纷渐凌乱，须嘴好妆饰。
无端梦为周，夸言大鹏翼。
著书一何困，矢口谈道德。
当其梦觉时，栩栩亦暂适。
莫信梦中言，前身一腐麦。...
道德
咏上苑桃花
陶望龄
度索山头驻彩霞，蓬莱宫阙即仙家。
共传西苑千秋实，已着东风一树花。
东风
寄怀袁伯修
陶望龄
楚袁萧洒似庞公，十载交游伯仲中。
尺素怀人劳强饭，一瓶饷远笑擎空。
总无儿女谋身易，示有威仪与俗同。
苦忆西郊共携手，江南今已楝花风。...
威仪
小园·满窗烟翠镜湖南
陶望龄
满窗烟翠镜湖南，隐士图书海岳庵。
书艇故教藏五柳，啼莺频与唤双柑。
泥人山似当春睡，中酒花仍白昼酣。
已插疏篱护芳草，更添微径拟三三。...
酒花
春雪·犯寒先报数声雷
陶望龄
犯寒先报数声雷，待约还停绕屋梅。
山霭渐沉惊密密，雨丝初送转皑皑。
戏量晓砌携筇步，欲拭春粘着屐回。
湖水如妆景如画，可堪痴坐画垆灰。...
报数
览镜·季主诚贤术未奇
陶望龄
季主诚贤术未奇，子卿巧中亦吾欺。
岂如明月盘龙镜，解照清霜病鹤姿。
萝葛攀援秋欲断，鱼龙蛰伏冷相宜。
可怜憔悴东阳守，老病临头带孔移。...
鱼龙
四月晦日泛若耶至云门寺以起坐鱼鸟间动摇山
陶望龄
两崖十里苍簋根，中藏一溪云月髓。
嫩粉生香笋出林，老枝压地花成米。
溪上老翁撑竹船，摘米炊枯弄清泚。
月下何人见往来，惟有山猿同坐起。...
老翁
读华严合论
陶望龄
禅心端合一生休，偈价真堪万死酬。
虚有身形似腰鼓，愧无手指发箜篌。
谩翻小本《华严论》，为送初凉叶落秋。
顶发欲斑除未得，只应枯瘦拟比丘。...
手指
与季豹游云门
陶望龄
丛竹生鞭晚稻齐，石桥重访古时题。
谷云未出俄成雨，檐瓦初鸣已涨溪。
月气忽穿残蜺断，乱山翻在夕阳西。
秦碑解读随君读，苔磴从高不湿泥。...
夕阳
过何泰华园分韵
陶望龄
花事殊堪谱，鱼群似可名。
凉风吹蔓影，急雨打荷声。
清簟便慵卧，朱栏傍晚行。
尝新北泉冷，重为煮沙瓶。
尝新
东山·竹梢藤蔓冷僧扉
陶望龄
竹梢藤蔓冷僧扉，门外苍松忽减围。
鏚药更谁悲远志，摘花犹得访蔷薇。
落潮渔艇晚初阁，上浦风帆健欲飞。
丝管暮年陶写尽，谢公何日复东归。...
暮年
雪消·柔姿能耐几时消
陶望龄
柔姿能耐几时消，况是春来腊后飘。
晓幕薄寒飞旋湿，夜窗多恨滴无憀。
风前赵女愁堪诉，老去郎颜鬓易凋。
惟有山梅解相惜，深崖铁干锁冰条。...
能耐
云岩·中夜披衣聊出户
陶望龄
中夜披衣聊出户，无数山云挂庭树。
忽然数片飞不还，已作风前一溪雨。
作风
云岩·丹壑苍崖处处钟
陶望龄
丹壑苍崖处处钟，夜深天畔有孤筇。
寒灯一点松龛里，照见云间五老峰。
处处
览镜·三十七年聊把玩
陶望龄
三十七年聊把玩，峻坡驰马只轮飞。
陶潜官罢知今是，梵志人归叹昔非。
白骨观成看世妄，青山招隐与心违。
桃花一雨平湖满，且乞长竿守钓矶。...
桃花
览镜·说法从人诮马留
陶望龄
说法从人诮马留，似猴良亦胜真猴。
牵丝刻木浑儿戏，断水残山足梦游。
溪潦旋添菱女枻，霜痕欲上橘奴洲。
此中纶笠真吾事，为写渔装著钓舟。...
说法
览镜·食柏生香事有征
陶望龄
食柏生香事有征，吾生物化岂无凭。
笋乡嗜久枯同竹，梵夹翻多瘦亦僧。
荤血断来余紫蓼，衣冠抛尽只朱藤。
荒芜田业关何事，已种南湖十亩菱。...
衣冠
览镜·镜里容颜颇自知
陶望龄
镜里容颜颇自知，须知元颍即吾师。
持筹讵免揶揄笑，顾影行遭罔两疑。
薄相苦无蚕室妇，贫身半属债家儿。
生来百丑鬷明面，可独穷人尽是诗。...
须知
览镜·莫怪年时爱道装
陶望龄
莫怪年时爱道装，姓名久已隶空王。
六时自礼莲花漏，每日亲拈印字香。
诗景天和邀客和，衡门草长与人长。
夜灯点罢仍朝梵，静业山中也觉忙。...
久已
览镜·春风濠上始观濩
陶望龄
春风濠上始观濩，秋雨檐前又醉沤。
万事总如僧剃发，一生偏爱黍垂头。
嵚崎历落真堪笑，宠辱升沉定不忧。
试向唐生问身事，骑牛跃马竟谁优。...
偏爱
湖上新屋成向有山居之意故云然
陶望龄
东西坊本依城市，大小山今有弟兄。
拟卜幽栖分岭翠，好凭竹阁听泉声。
倦同飞鸟投林急，慵爱蜗牛戴屋行。
湖上一椽聊尔尔，扶犁权与老农耕。...
老农
送詹生·了无经术只甘眠
陶望龄
了无经术只甘眠，且免门人笑腹便。
隔岁岂堪翻旧历，废琴端为发新弦。
低头我已推东野，高足谁能似郑玄。
莫惜湖亭暂时语，夜潮偏送上滩船。...
高足
端午日无念师二詹生吴生同集斋中偶看坡公汁
陶望龄
吾闻嵇阮俦，颓然嗜米汁。
呼酒如救焚，五斗未曾湿。
清言多妙理，往往酣中得。
不知三闾公，沉湘有底急。
有如云间鹄，而视池中鸭。
覆载岂不宏，愁人眼空幂。
园芳延令节，安石榴花赤。...
菖蒲
书王堇父慈无量集以凡百畏刀杖无不
陶望龄
人生事肠腹，及与口舌三。
二但取饱软，一乃司吾馋。
万钱饰盘筵，殉此径寸甘。
下咽了无知，理与木札兼。
晚食美葵蓼，甚饥望齑盐。
径寸况易欺，胡当信其婪。
半脔偿一身，债主真不廉。...
须臾
梅季豹见访同为云门禹穴之游诗赠其行
陶望龄
白苇黄茅都一概，苍松何意入云栽。
练江秀句今如谢，橄榄余甘旧属梅。
溪阁熟眠秋到寺，石亭壮观雨兼雷。
怜君醉后谈能胜，倩取湖光为洗杯。...
壮观
怀昭素·良会不可值
陶望龄
良会不可值，我行何所之。
疾如临老别，愁问隔年期。
霜落开帆重，天寒去雁迟。
殷勤驿楼月，得似汉京时。
殷勤
陈侍御西湖庄
陶望龄
名场羡尔一身收，墨诏新衔拜醉侯。
艇子旧装莲叶样，吴儿殊有串珠喉。
轻舆软径花间驭，晚翠朝烟水上楼。
我有清狂公记取，十旬三度净慈游。...
记取
双莲诗·黄鹄歌残调转悲
陶望龄
黄鹄歌残调转悲，鸳鸯冢畔梦犹疑。
只应池上双莲影，得似当年镜里时。

陶望龄的诗词名句全集
