诗人:赵庚夫
作品数目：21篇
朝代：宋代
诗人简介：赵庚夫（1173-1219），字仲白，号山中，宋宗室，寓居兴化军（今福建莆田）。宋宁宗嘉定中举进士不第，以宗子（嫡长子或皇族子弟）取官，除正寺簿。宁宗嘉定十二年卒，年四十七。《兰陔诗话...
<<读曾茶山诗集>> <<山居苦·栽松成曲径>> <<鹤食·鹤食从妻给>> <<寄广右方提刑>> 
<<寄建康老友>> <<看梅·竟日梅花侧>> <<李长吉集>> <<论诗·未得归山养圣胎>> 
<<清泉·清泉煮茗自甘肥>> 

赵庚夫的诗词全集

寄广右方提刑
赵庚夫
节旄昨下九疑山，图画仙真上界还。
巡历半经三管地，笑谈尽伏五溪蛮。
受恩人拜祠堂下，留墨神呵古洞间。
早晚归班论边琐，有书时遣扣柴关。...
祠堂
山居苦·栽松成曲径
赵庚夫
栽松成曲径，洗石出秋屏。
米价占新月，更筹认曙星。
买牛邻共契。祭灶妇看经。
不觉成头白，频看烧地青。
祭灶
读曾茶山诗集
赵庚夫
茶山八十二癯仙，千首新诗手自编。
吟到瘴烟因避寇，贵登从橐只栖禅。
新於月出初三夜，澹此汤煎第一泉。
咄咄逼人门弟子，剑南已见祖灯传。...
咄咄
看梅·竟日梅花侧
赵庚夫
竟日梅花侧，枝枝入肺肝。
湿疑霜旋剪，清比玉堪餐。
临水严光钓，吟风东野寒。
年来难取友，珍重莫吹残。
东野
李长吉集
赵庚夫
几回掩却又重看，吟罢心如着露兰。
欲上玉楼窥老笔，虬龙拥处雪霜寒。
虬龙
论诗·未得归山养圣胎
赵庚夫
未得归山养圣胎，凭谁轻脱出山来。
老犹作态经霜柳，静有余妍照水梅。
大小场知惟酒户，浅深难说是诗才。
吟翁终欲招田父，只话桑麻共一杯。...
脱出
清泉·清泉煮茗自甘肥
赵庚夫
清泉煮茗自甘肥，诗卷新来十大园。
衰齿尚能餐枸杞，余龄断未泣牛衣。
每思削发游方去，时梦乘云谒帝归。
何世独无勋业士，古来惟有逸民稀。...
削发
隐逸·落魄蕉衫戴道冠
赵庚夫
落魄蕉衫戴道冠，菖蒲满案浸清寒。
有钱即买丹砂炼，无病犹将素问看。
连日游山僧共住，频年乞米鹤同餐。
世间不朽非锺鼎，曾与高人静处观。...
世间
鹤食·鹤食从妻给
赵庚夫
鹤食从妻给，花窠课子锄。
绝粮缘买砚，止酒为耽书。
野服迎人懒，禅心涉世疏。
丹炉添火候，健似十年初。
涉世
寄建康老友
赵庚夫
朋旧多随秋叶风，与君心赏向来同。
十年相忆头先白，万里重分途更穷。
莼菜虽堪夸洛下，酒樽终是忆江东。
自从学道全无梦，直待亲逢紫陌中。...
莼菜
题孔道士云庵
赵庚夫
道人居玉笥，手辟小蓬莱。
门寂山相对，庵空云自来。
茶烟朝宛转，丹气夜昭回。
欲助梨花梦，携锄独种梅。
宛转
题张山人幽居
赵庚夫
昔隐君平卜，今闻事又非。
肘犹悬蠹简，身止挂鹑衣。
芒屦沿山去，茅檐讲易归。
先儒皆若此，切莫叹时违。
鹑衣
鬓髭·鬓髭渐渐长霜茎
赵庚夫
鬓髭渐渐长霜茎，老听山中雀唳声。
九死得生尤可重，百年几日更多营。
自参梵夹机心息，专食藜羹胃气清。
检点依然魔障在，草堂钓艇未忘情。...
机心
心宇·心宇今无一点尘
赵庚夫
心宇今无一点尘，面毛径寸垢生鳞。
斋时野雀临芗几，定裹山蜂立葛巾。
欲唤羲黄谈太古，自疑嵇阮即前身。
儿童共指深衣笑，问是秦人是晋人。...
太古
友人别墅·买山仍近水
赵庚夫
买山仍近水，结屋又安坟。
此举堪惊世，余年独羡君。
钓舟须共载，禅榻亦平分。
切莫施门户，□藏恐碍云。
平分
真州听角
赵庚夫
画角听时恨最深，戍楼偏在女墙阴。
声寒恐有新霜落，意远未随红日沉。
凉月一天孤雁影，秋风万里狂夫心。
连宵只解搜诗意，哀怨何曾动羽林。...
秋风
病足·老病侵陵药不灵
赵庚夫
老病侵陵药不灵，雪窗灯火冷如萤。
未应安隐青莲足，便学蹁跹病鹤形。
意蛩梦中轻献璞，怒思天上去鞭霆。
露华不泡何堪惜，独念名山未遍经。...
名山
道中逢潜夫
赵庚夫
相逢投草舍，对雨话移时。
衣湿全无火，囊空各有诗。
客程樵可问，日课仆皆知。
未别情先恶，那堪远别离。
别离
书田舍所见·海上多风色
赵庚夫
海上多风色，青山与屋齐。
禾堆深卧犬，树杪忽闻鸡。
白酒清无麯，青裙老未笄。
主人偏道气，被褐自扶犁。
白酒
岁除即事·连夜缝纫办
赵庚夫
连夜缝纫办，今朝杵臼频。
买花簪稚安，送米赠穷邻。
宦薄唯名在，年华与鬓新。
桃符诗句好，恐动往来人。
桃符
习气·习气年来已尽除
赵庚夫
习气年来已尽除，一窗长是读方书。
家因护竹厨无笋，住偶邻僧饭有蔬。
老去情怀多感旧，贫来亲故不如初。
几时深入青山隐，木叶为衣稳跨驴。...

赵庚夫的诗词名句全集
