诗人:陈勋
作品数目：7篇
朝代：明代
诗人简介：陈勋，明，闽县（今福州）人。万历二十九年进士，除南武学教授，历南京工、户部主事，榷广陵关。当时士大夫多树党援，勋特立孤行，无所依傍。转郎中，托疾归，杜门却扫，以文翰书画自娱。...
<<山居和韵>> <<和韵·石自玲珑水自潺>> <<和韵·泉边山阁坐潺湲>> <<和韵·山翁病起坐蓬茅>> 
<<山居·编篱插棘补颓垣>> <<山居·蒲团一味与僧分>> <<山居·垂萝欲压角巾低>> 

陈勋的诗词全集

和韵·石自玲珑水自潺
陈勋
石自玲珑水自潺，高斋不与俗相关。
掌心取食幽禽熟，墨汁翻书稚子顽。
雨韭新香宜夜剪，烟蒲老绿及秋删。
虽然小事皆清事，人道山翁解住山。...
相关
和韵·山翁病起坐蓬茅
陈勋
山翁病起坐蓬茅，药杵残香课仆敲。
浊酒醉因逢旧伴，奇书快似得新交。
旋移细竹过南涧，约看寒梅到北郊。
垂老身心无一事，生涯聊尔不须嘲。...
生涯
山居·垂萝欲压角巾低
陈勋
垂萝欲压角巾低，石势参差到者迷。
只许闲云随意住，最怜幽鸟称情啼。
残棋敛局还寻劫，险韵成诗却贴题。
拈取《南华》读《秋水》，顿令坐客欲忘蹄。...
秋水
山居和韵
陈勋
乱山飞翠似相迎，山畔山鸡自唤名。
海雨挟潮归极浦，溪云扶月上孤城。
数声渔橹鸣寒涨，一酌村沽坐晚晴。
歌入沧浪秋思远，不妨倚和到参横。...
沧浪
和韵·泉边山阁坐潺湲
陈勋
泉边山阁坐潺湲，不是枯禅亦掩关。
映水窥人怜鹤静，俯巢探鸟笑僮顽。
残编拟向闲中了，颣句频于枕上删。
昨日晚晴教洗竹，喜当缺处露春山。...
山居·编篱插棘补颓垣
陈勋
编篱插棘补颓垣，颇笑山翁事亦繁。
果熟老猿窥树惯，禾收寒雀上厅喧。
贪杯往往逢狂客，<疒卑>膝时时著稚孙。
旧日列侯今是梦，种瓜犹拟学青门。...
往往
山居·蒲团一味与僧分
陈勋
蒲团一味与僧分，不是银鱼亦可焚。
但以身心同外物，莫将柴栅缚浮云。
心因有住翻成碍，事若无机即不纷。
此语烦师为转语，是无上语是声闻。...

陈勋的诗词名句全集
