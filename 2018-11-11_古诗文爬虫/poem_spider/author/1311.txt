诗人:逯昶
作品数目：7篇
朝代：明代
诗人简介：逯昶，明代诗人。字子英。昆山人。生於元季，洪武初为苏州府学训导。后坐累逮系，死於京师。《耕学斋诗集》凡古体诗七卷、近体诗五卷，不知何人所编，《艺文志》不著录。考...
<<游广东清远峡山寺>> <<登浪穹县护民寺>> <<古渊房闲书和韵>> <<月堂室中闲题>> 
<<简泽雨田>> <<访友人居>> <<郊墟池馆>> 

逯昶的诗词全集

简泽雨田
逯昶
花时曾惜别，菊候又相逢。
落日深山道，清风古寺钟。
往来非定迹，彼此是衰容。
何日随师去，栖禅共竹松。
彼此
郊墟池馆
逯昶
何人小池馆，闲得在郊墟。
花晚留栖蝶，萍朝见跃鱼。
幽墀滋藓晕，老竹带虫书。
自计无钱买，凭谁可借居。
朝见
游广东清远峡山寺
逯昶
寂寂长林下，僧房锁碧苔。
树枝猿挂折，花片鸟衔来。
池溢流过水，炉存爇后灰。
赋诗殊未就，徙倚故迟回。
徙倚
登浪穹县护民寺
逯昶
浪穹西阜寺，独眺有余情。
落日秋山色，西风古树声。
征衣怜旧弊，客路喜新晴。
洗钵焚香事，谁能了此生。
落日
古渊房闲书和韵
逯昶
禅房碧树深，坐久语幽禽。
叶罅日穿透，林端云过阴。
笔新微蘸墨，书故少生蟫。
僧有思乡者，时时亦起吟。
思乡
月堂室中闲题
逯昶
清心投静室，童子启云关。
秋色老着树，夕阳明在山。
高崖泉落响，远汉鸟飞还。
扰扰红尘里，无如僧最闲。
无如
访友人居
逯昶
携书访故人，岂惮往来频。
潭净开天镜，山昏着雾巾。
林居常扫叶，石径不吹尘。
幽僻宜沦隐，时时得句新。

逯昶的诗词名句全集
