诗人:甘瑾
作品数目：38篇
朝代：明代
诗人简介：甘瑾 字彦初。江西临川人。元末明初诗人。 明初任严州（现属杭州）同知。元末张翥侨居云锦山中，甘瑾和张可立等与之往还唱和。张翥评其诗为美女簪花。其诗专工律体，悲怆...
<<梅溪宿徐橘隐者寓舍别后寄谢>> <<题何梅阁山居>> <<题高伯昌远游卷>> <<题张氏竹园别业>> 
<<送防秋将·玉帐秋风动>> <<赠人戍襄阳>> <<读靖康遗事>> <<读文丞相传>> 
<<水南晚眺>> 

甘瑾的诗词全集

题何梅阁山居
甘瑾
迹不到城市，逢人无厚颜。
一瓢风外树，双屐雨中山。
流水春喧碓，归云暮掩关。
忧时心未已，祇益鬓毛斑。
流水
社日·枫树林边雨脚斜
甘瑾
枫树林边雨脚斜，儿童祈赛竟喧哗。
鸡豚上戊家家酒，莺燕东风处处花。
野径归时扶醉客，丛祠祭罢集神鸦。
濒湖生意伤多潦，预祝汗邪载满车。...
生意
题高伯昌远游卷
甘瑾
九月朔方城，河流已沍凝。
毡车驰犯雪，乳碗饮兼冰。
汗血宛西马，奇毛代北鹰。
良材资国用，翘首即飞腾。
飞腾
梅溪宿徐橘隐者寓舍别后寄谢
甘瑾
不见故人久，吟愁入鬓丝。
试呼村舍酿，细论草堂诗。
夜雨西窗烛，春风别墅棋。
沧州如有约，岁晚共襟期。
春风
读史有感·汴流西绕汉时宫
甘瑾
汴流西绕汉时宫，陵树萧萧易朔风。
金碗不冰银雁去，铜仙无露玉盘空。
御沟流水人间碧，禁苑蟠桃海上红。
却忆晋家南渡客，清谈不记误和戎。...
禁苑
送防秋将·玉帐秋风动
甘瑾
玉帐秋风动，边尘飒飒惊。
射雕轻汉将，牧马过秦城。
白草交河道，清笳捕虏营。
战装宜即换，已及早寒生。
河道
游龙虎山
甘瑾
流水湾回路百盘，化人楼阁倚清寒。
枕中鸿宝长生箓，屋外玄都太古坛。
金鼎有丹先试犬，玉箫无曲不吹鸾。
麻姑未老秋霜鬓，几见扶桑海未干。...
扶桑
春日登高有怀
甘瑾
风景苍茫大野阴，怀乡倦客此登临。
十年鱼雁将家远，三月莺花溅泪深。
天落湖山云水散，地连闽粤瘴烟侵。
躬耕却忆穷庐叟，《梁甫》栖栖日暮吟。...
登临
雨中书怀·南窗坐掩读残书
甘瑾
南窗坐掩读残书，落尽梨花雨点疏。
短梦或因中酒后，轻寒已过禁烟余。
芹香堕几初归燕，泉脉通池欲上鱼。
搔首故人怀别久，欲凭尺素问何如。...
雨点
登拟岘台·高台俯仰大江驰
甘瑾
高台俯仰大江驰，南尽瓯闽树影微。
白草秋烟遗战骨，青天寒照落人衣。
襄阳耆旧心如昨，华表仙翁事即非。
东望故园三百里，不堪搔首片云飞。...
华表
题张氏竹园别业
甘瑾
避难疏狂客，长贫少定居。
采芝空有曲，种树岂无书。
拟制东山屐，看驰下泽车。
肯容疏懒迹，来与狎樵渔。
东山
赠人戍襄阳
甘瑾
汉水荒城外，频年汗马场。
舟车通馈饷，部曲杂耕桑。
幕府文书暇，烽楼警逻长。
山公有爱将，日醉习池旁。
文书
水南晚眺
甘瑾
山风萧萧群木落，寒日黯黯孤猿啼。
江云欲雨复不雨，野鸟将栖还未栖。
归人入夜望烟火，行子伤秋闻鼓鼙。
水南山川绕城市，政好买地躬耕犁。...
烟火
闲居感旧·待诏金门拥佩珂
甘瑾
待诏金门拥佩珂，南征殊赐洽讴歌。
亦知江总蒙恩数，每愧扬雄识字多。
头白一官今自老，汗青千载竟谁磨。
可怜梦里钧天曲，回首蓬莱奈尔何。...
汗青
寓舍偶题
甘瑾
四海戎麾满，中原汗马疲。
龙蛇伤纪岁，麟凤叹非时。
土贡包茅废，边防羽檄驰。
杜陵忧国念，蒦闷强裁诗。
中原
读史有感·二龙怅望杳东游
甘瑾
二龙怅望杳东游，弓剑苍茫满地愁。
青草空遗双冢月，彩云已散六宫秋。
长江落日忠臣恨，易水寒风壮士羞。
楚汉兴亡俱一梦，当时何用割鸿沟。...
壮士
题余忠宣公请援兵书卷后
甘瑾
大将分符自朔庭，出师江汉肃南征。
贺兰不救睢阳厄，无忌难收邺下兵。
唇齿百年谁复恤，简书千里漫多情。
西风一剑英雄泪，已逐寒江日夜声。...
唇齿
钱塘怀古·落木惊波入虏尘
甘瑾
落木惊波入虏尘，新亭空集北来人。
神州未复英雄老，王业偏安历数屯。
万骑星屯潮卷夕，六宫云散草生春。
百年江左偷安计，泉下惟应泣老臣。...
云散
题洞泉观
甘瑾
流水横桥小洞门，乱来遗迹暗消魂。
剑沉旧井龙湫废，碑断阴崖鹤冢存。
落日樵苏归古道，西风禾黍入孤村。
扶桑海水今清浅，应待麻姑为细论。...
西风
清明·轻寒天气半晴时
甘瑾
轻寒天气半晴时，陇麦畦桑绿渐肥。
谁与试烟传蜡烛，且谋沽酒典春衣。
东风门巷桐花落，流水池塘燕子飞。
吟罢不堪搔短发，杜鹃祇解促春归。...
流水
长沙夹夜泊
甘瑾
漠漠蒹葭断渚连，烽亭亭鼓报更传。
回风吹树缆初系，斜月照蓬人未眠。
雁足寄书怀岁晏，蟹鳌新酒及霜前。
沧茫远浦寒灯外，尚有渔郎夜扣舷。...
亭亭
读靖康遗事
甘瑾
杜鹃啼老洛城东，烽火郊畿纵犬戎。
庙略合收淝水捷，虏盟谁定渭桥功。
铜驼故陌迷芳草，黄屋惊尘卷朔风。
一自鼎湖龙去后，小臣何地泣遗弓。...
黄屋
读文丞相传
甘瑾
万里胡天泣楚冠，南云归计路漫漫。
尚图一旅兴王易，不念孤儿立国难。
楼橹海门西日暗，剑歌江介朔风寒。
九原负痛遗编在，朔雪残灯掩泪看。...
风寒
闲居感旧
甘瑾
四牡横奔驭者谁，委衔无乃昧先几。
廉颇不念私仇后，商鞅才知首法非。
汉业几年专仗钺，楚歌中夜竟沾衣。
可怜日晏蓬莱殿，目断南云奏凯归。...
可怜
秋闺怨·惆怅下帘钩
甘瑾
惆怅下帘钩，庭空月影流。
锦衾成独旦，罗扇觉先秋。
火熟薰笼暖，泉寒汲绠修。
祇怜云际雁，传得玉关愁。
惆怅
公孙·跃马公孙氏
甘瑾
跃马公孙氏，荆湖旧拓疆。
函书邻好绝，陛戟霸图荒。
城堞迷秋草，楼船散夕阳。
龙文成五采，终古在芒砀。
夕阳
龙虎冲虚张真人游仙诗
甘瑾
世业神明裔，朝家礼秩优。
祝釐宣室夜，赐曲鉴湖秋。
海月虚瑶席，天风驷玉虬。
谷神应不死，独与化为谋。
神明
龙虎冲虚张真人游仙诗·默观玄化运
甘瑾
默观玄化运，乘彼白云归。
广野悲张乐，青山笑拂衣。
玉棺天上葬，神剑□间飞。
圭组褒崇旧，宜看奕叶辉。
游仙诗
钱塘怀古·咸洛腥膻几百州
甘瑾
咸洛腥膻几百州，中原谁切祖生忧。
秦关璧使星驰夕，汉苑铜仙露泣秋。
万死奸谀和虏计，百年臣子戴天仇。
欲从故老询遗事，斗酒难浇磊磈愁。...
百年
过龙虎山
甘瑾
素书一束展经纶，世业留侯异等伦。
紫府群仙天上籍，碧桃流水洞中春。
吹箫羸女台留凤，送酒麻姑脯劈麟。
看取步虚朝帝所，夜阑飞佩近星辰。...
星辰
寄马彦会
甘瑾
百战孤城血未干，故人书札报平安。
秋风代马思燕草，夜月湘歌怨澧兰。
万里江湖仍旅食，百年天地自儒冠。
山阴更有诛茅地，仗剑休辞行路难。...
天地
高子勉病起移家
甘瑾
四郊无警被桑麻，洙水源头旧是家。
爱客屡悬高士榻，开荒宁种故侯瓜。
酒边病减知弓影，灯下歌长拂剑花。
闲却阵图云鸟势，看山随处岸乌纱。...
随处
寄张可立
甘瑾
旅泊他乡有岁年，南塘水竹卜居偏。
得钱日闭君平肆，载酒秋寻贺监船。
葭苇近通门底巷，荆榛遥带郭西田。
东归亦有莼鲈兴，矫首沧浪若个边。...
沧浪
西师·中兴实藉群公力
甘瑾
中兴实藉群公力，反正终归万姓心。
雾雨铜标蛮侥阔，山河铁券汉恩深。
明珠翡翠殊方入，天马蒲萄远使临。
北极即瞻佳丽气，南云足听凯歌音。...
蒲萄
寄张雪坡
甘瑾
南塘水竹旧郊扉，老去青山目力微。
吟瘦定知衣带缓，别多兼恨简书稀。
畦桑叶短蚕初出，陇麦苗深雉正飞。
香老松花春又过，莫令情分久相违。...
麦苗
赠地理者
甘瑾
囊中一卷郭氏书，眼底山川兴不孤。
两袂风尘谁故旧，一筇烟雨自江湖。
铜驼陌上人长笑，金粟堆前鸟自呼。
见说五陵佳丽气，天荒地老不能芜。...
五陵
读余廷心传
甘瑾
海风吹浪集楼船，百战疲兵仅数千。
但许有身堪报国，岂知无力可回天。
幽燕北望王师远，江汉南来地势偏。
天堑已空豪杰没，朔云边雪事茫然。...
地势
次张文学韵寄凃贡士
甘瑾
画角城头曲未终，十年哀怨万方同。
黍离正恨伤周切，章甫翻怜适越穷。
黄叶空山僧舍雨，沧浪衰鬓钓丝风。
闲愁欲遣三千斛，浊酒宁辞一百筒。...

甘瑾的诗词名句全集
