诗人:朱弁
作品数目：45篇
朝代：宋代
诗人简介：朱弁（1085～1144）南宋官员、文学家。字少章，号观如居士。婺源（今属江西）人，朱熹叔祖，太学生出身。建炎元年自荐为通问副使赴金，为金所拘，不肯屈服，拘留十六年始得放归。曾劝宋...
<<夜雨枕上>> <<丙申中秋不见月>> <<饯和父之并州>> <<次韵子文秋兴>> 
<<元夕厅设醮>> <<春阴·关河迢递绕黄沙>> <<送春·风烟节物眼中稀>> <<忆钟离濬>> 
<<元夕有感·朔雪餘千里>> 

朱弁的诗词全集

别百一侄寄念二兄
朱弁
昔我别汝父，见汝立扶牀。汝今已婚宦，我鬚宜俱苍。
 
向来青云器，不佩紫罗囊。竹林我未孤，玉树汝非常。
 
青衫初一尉，远在子真乡。念将东南归，拜我溱洧傍。
 
上能论道义，次犹及文...
迢迢
寒食·清明六到客愁边
朱弁
清明六到客愁边，双鬢星星只自怜。兵气尚纒巢凤阁，节旄巳落牧羊天。
纸钱灰入松楸梦，餳粥香随榆柳烟。北向鴈来寒雾隔，音书不比上林传。...
上林
予以年事渐髙气海不能熟生煖冷旅中
朱弁
不作漳濵卧，年侵血气衰。据鞍思少壮，揽镜嘆清羸。
 
有病方求艾，无营莫问蓍。心知出下策，理胜遇中医。
 
阳燧神逾速，铜仙术尽施。论功鄙炮製，取穴辨毫釐。
 
火帝恩光异，炎官绩用...
发狂
春阴·关河迢递绕黄沙
朱弁
关河迢递绕黄沙，惨惨阴风塞柳斜。
花带露寒无戏蝶，草连云暗有藏鸦。
诗穷莫写愁如海，酒薄难将梦到家。
绝域东风竟何事，只应催我鬓边华。...
东风
十七夜对月·病骨怯风露
朱弁
病骨怯风露，愁怀厌甲兵。
人居绝域久，月向此宵明。
轮仄初经汉，光分半隐城。
遟遟不肯下，应识异郷情。
甲兵
绍兴十三年自云中奉使回送伴至虹县以舟入万安湖
朱弁
云中六闰食无鱼，清夜时时梦斵鱸。
离汶未逾千里道，度淮先泛万象湖。
清夜
北人以松皮为菜予初不知味
朱弁
吾老似出家，晚悟愧根钝。滋旨却羶荤，禅蜕要亲近。
 
伟哉十八公，兹道亦精进。舎身奉刀几，割体绝嗔恨。
 
鳞皴老龙皮，鸣齿溢芳润。流膏为伏龟，千岁未须问。
 
便堪奴笋蕨，詎肯友芝...
侍郎
夜雨枕上
朱弁
淅淅风声止，凄凄雨气凉。
愁工縈客思，梦故遶江郷。
书疏亲朋少，干戈岁月长。
平城弭节地，可復见秋霜。
岁月
丙申中秋不见月
朱弁
中秋万里月，何处驾冰轮。
底事隔年会，不怜今夕人。
兔疑停杵臼，蟾岂避风尘。
黙识常娥意，氶平赏更新。
风尘
忆钟离濬
朱弁
浚都同聚读书萤，楚岸春风忆送行。
三十年前初识靣，四千里外更关情。
出疆我亦徒劳尔，入仕君今何似生。
旅鴈相逢须一问，要从邮上得新声。...
徒劳
客怀·兵气常时见
朱弁
兵气常时见，客怀何日开。
形骸病自瘦，鬢髮老相催。
巳负秦庭哭，终期汉节回。
风雷识意我，一雨洗氛埃。
风雷
白髮·白髮使车前
朱弁
白髮使车前，烟波思渺然。
霜清穫稻日，风急授衣天。
客馆但愁坐，钓舟谁醉眠。
乘槎会有便，真到斗牛边。
乘槎
客夜·城月四更上
朱弁
城月四更上，窻风一室幽。
纎云縈鴈塞，重雾逼貂裘。
兵革何年息，乾坤此夜愁。
殊郷两行泪，骚屑洒清秋。
乾坤
南斋即事
朱弁
频年行役梦庭闈，陟岵常嗟脚力疲。毎诉酒巡嫌客恶，力营官事笑儿痴。
云山幸不持钱买，花竹何妨带雨移。此味责人元未识，恐縁诗好被渠知。...
脚力
寒食感怀次韵吴英叔
朱弁
疾风甚雨老难禁，岭外无餳谁解吟。双鬢客尘諳丗变，两眉郷思儘愁侵。
榆钱何处迎新火，杏粥频年繫此心。落日髙城魂易断，天临牛斗五湖深。...
迎新
题云馆二星集后
朱弁
绝域山川饱所经，客蓬岁晚任飘零。词源未得窥三峡，使节何容比二星。
萝蔦施松慙弱质，蒹葭倚玉怪殊形。齐名李杜吾安敢，千载公言有汗青。...
汗青
饯和父之并州
朱弁

有北何堪说，如南未是归。
并门子径往，汉节我方鞿。
笔砚论心久，干戈会面稀。
新程相忆处，路入岭云微。

会面
次韵子文秋兴
朱弁
逸兴常时有，逢秋一倍多。
山长含楚雨，天逺接吴波。
寻壑同元亮，浮家伴志和。
钓竿行入手，还着向来蓑。
钓竿
元夕厅设醮
朱弁
春容先督府，月色满江城。
灯赏无仙梦，斋居绝市声。
两年忧旱虐，八郡望秋成。
凭藉刚风力，青章达九清。
风力
送春·风烟节物眼中稀
朱弁
风烟节物眼中稀，三月人犹恋褚衣。
结就客愁云片段，唤回乡梦雨霏微。
小桃山下花初见，弱柳沙头絮未飞。
把酒送春无别语，羡君才到便成归。...
把酒
元夕有感·朔雪餘千里
朱弁
朔雪餘千里，东风徧九州。
关河中土异，灯火上元愁。
緑蚁甞新酿，青貂恋故裘。
紫姑无用卜，丗事正悠悠。
悠悠
岁序·岁序忽将晏
朱弁
岁序忽将晏，节旄嗟未还。
低云惨众木，寒雨失群山。
丧乱关诗思，謳謡发病颜。
梦魂识旧隐，时到碧溪湾。
丧乱
有感·容貌与年改
朱弁
容貌与年改，鬢毛随意斑。
鴈边云度塞，鸟外日衔山。
仗节功奚在，捐躯志未闲。
不知垂老眼，何日覩龙颜。
捐躯
战伐·战伐何年定
朱弁
战伐何年定，悲愁是处同。
黄云縈晚塞，白露下秋空。
鱼跃深波月，乌啼落叶风。
谁知渡江梦，一夜绕行宫。
行宫
独坐·草冻慵抽碧
朱弁
草冻慵抽碧，桃痴懒晕红。
黄云犹汉野，紫塞漫春风。
使节空留滞，侯圭未会同。
堦除雪不扫，独立数归鸿。
使节
寒食·绝域年华久
朱弁
绝域年华久，衰颜泪点新。
毎逢寒食节，频梦故郷春。
草緑唯供恨，花红只笑人。
南辕定何日，无地不风尘。
花红
上巳·行行春向暮
朱弁
行行春向暮，犹未见花枝。
晦朔中原隔，风烟上巳疑。
常令汉节在，莫作楚囚悲。
早晚鸞旗发，吾归敢恨遟。
早晚
攄抱·客滞殊方久
朱弁
客滞殊方久，山围绝塞深。
秋风入撗笛，夜月傍沾襟。
造膝他时语，捐躯此日心。
飞霜满明镜，髮短不胜簪。
捐躯
重九·九日今何地
朱弁
九日今何地，寒深紫塞霜。
敢嫌芦酒浊，且对菊花甞。
岁月双蓬鬢，乾坤百战场。
赐茰知未举，梦自识鸳行。
战场
冬雨·冬雨不成雪
朱弁
冬雨不成雪，北风寒未深。
山藏千垒秀，云结四垂阴。
逈洒凌朝阁，残声入夜衾。
端能洗兵甲，足慰此时心。
入夜
秋泉次韵
朱弁
新醅滃滃溢瓶盆，漱石秋泉带雨浑。翡翠杯深云液凝，鸕鷀杓满月波翻。
照人光入樽罍莹，流齿香随语笑喷。巳拚扶头日三丈，朝酲未解任昬昬。...
翡翠
睡轩为赵光道作
朱弁
深炷炉香睡息匀，萧然一觉得天真。生涯聊示人閒丗，縁境都忘药褁身。
窥牖屡来从汝唤，叩门空去任渠嗔。更须满壁图云水，卧想江湖渺莾春。...
江湖
次韵刘太师苦吟之什
朱弁
长城五字屹逶迤，可笑偏师敢出奇。句补推敲未安处，韵更瘀絮益难时。
痴迷竟作禽填海，辛苦真成蚁度丝。却羡弥明攻具速，刘侯漫说也能诗。...
辛苦
善长命作岁除日立春
朱弁
土牛巳着劝农鞭，苇索仍专捕鬼权。且喜春盘兼守岁，莫嗟腊酒易经年。
东风渐入江梅梦，朔雪犹迷塞柳天。元会明朝定何处，覊臣挥泪节旄前。...
东风
元夕·立马行歌隘市门
朱弁
立马行歌隘市门，卖薪携子出前村。声翻宝界金鼇动，光夺琼楼玉兔昏。
守舍呻吟宜老病，通宵奔走付儿孙。潘郎岂是无情思，点检霜髭愧绿尊。...
奔走
五言絶句·葡萄產西域
朱弁
葡萄產西域，汉使斸根回。
自到中原后，先从上苑栽。
中原
天问绝句·穴边酣战君臣蚁
朱弁
穴边酣战君臣蚁，波上群嬉婢妾鱼。
苦乐不同同一宇，问天此理竟何如。
同一
栽花·种柳五年高出屋
朱弁
种柳五年高出屋，攀条坐爱春阴绿。
环池又栽数品花，蜀葵玫瑰与石竹。
石竹
苏子翼送黄精酒
朱弁
仙经何物堪却老，较功无如太阳草。龙衔鸡衔名虽异，菟公羊公事可考。
 
苏君真是神仙裔，橘井阴功贯穹昊。云笈书成数万言，银关珠宫用心早。
 
独知此物有奇効，福地名山为储宝。不惮...
倾倒
初春以蔓菁作虀因忆往年
朱弁
藏蔬饱三冬，媚盘无靃靡。陈虀解束缚，冰雹散刀几。
 
春畦芜菁苗，入眼渐可喜。青黄含风露，採摘从此始。
 
持归作新虀，一饱竞鲜美。芬香溢肺肝，甘脆响牙齿。
 
捫腹幽窻下，芻豢詎能...
氤氲
炕寝三十韵
朱弁
风土南北殊，习尚非一躅。出疆虽仗节，入国蹔同俗。
 
淹留岁再残，朔雪满崖谷。御冬貂裘弊，一炕且跧伏。
 
西山石为薪，黝色惊射目。方炽绝可邇，将尽还自续。
 
飞飞涌玄云，焰焰积红...
四海
刘善长出示李伯时画马图
朱弁
俯首举尾拳一蹄，掣韁欲嗅骄不嘶。奚官耸肩两足垂，意皃自与造父齐。
 
鸡目麟鬐鳯皇臆，玉山禾逺未容食。籋云追雹有餘地，置之画图人岂识。
 
精神权奇孰可班，当在白兔青龙閒。君知...
精神
谢崔致君餉天花
朱弁
三年北饌饱羶荤，佳蔬颇忆南州味。地菜方为九夏珎，天花忽从五臺至。
 
崔侯胸中散千卷，金甌名相传云裔。爱山亦如谢康乐，得此携归岂容易。
 
应怜使馆久寂寥，分餉明明见深意。堆槃...
赤城
龙福寺煑东坡羮戏作
朱弁
山寺解尘鞅，溪边有微行。手摘诸葛菜，自煑东坡羮。
虽无锦绣肠，亦饱风露清。鉤帘坐捫腹，落日千峯明。
锦绣
秋夜·秋夜虽渐永
朱弁
秋夜虽渐永，未抵客愁长。
秋月虽巳圎，不照寸心方。
将心贮此愁，莫作万斛量。
为月怜此夜，谁共千里光。
空令还家梦，欲趂征鸿翔。...

朱弁的诗词名句全集
关河迢递绕黄沙，惨惨阴风塞柳斜。 朱弁。  <<春阴·关河迢递绕黄沙>> 

春阴·关河迢递绕黄沙。 风烟节物眼中稀，三月人犹恋褚衣。 朱弁。  <<送春·风烟节物眼中稀>> 

送春·风烟节物眼中稀。 绝域东风竟何事，只应催我鬓边华。 朱弁。  <<春阴·关河迢递绕黄沙>> 

春阴·关河迢递绕黄沙。 花带露寒无戏蝶，草连云暗有藏鸦。 朱弁。  <<春阴·关河迢递绕黄沙>> 

春阴·关河迢递绕黄沙。 诗穷莫写愁如海，酒薄难将梦到家。 朱弁。  <<春阴·关河迢递绕黄沙>> 

春阴·关河迢递绕黄沙。 结就客愁云片段，唤回乡梦雨霏微。 朱弁。  <<送春·风烟节物眼中稀>> 

送春·风烟节物眼中稀。 小桃山下花初见，弱柳沙头絮未飞。 朱弁。  <<送春·风烟节物眼中稀>> 

送春·风烟节物眼中稀。 把酒送春无别语，羡君才到便成归。 朱弁。  <<送春·风烟节物眼中稀>> 

