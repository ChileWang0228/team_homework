诗人:胡斗南
作品数目：12篇
朝代：宋代
诗人简介：胡斗南，新建（今江西南昌）人。理宗宝祐元年（一二五三）进士（清雍正《江西通志》卷五一）。景定间知乐安县（清同治《乐安县志》卷六）。...
<<送张治中朝京>> <<挽文山·裂指秋风感别离>> <<挽文山·金骨神仙玉色人>> <<水云诗·一琴一鹤一扁舟>> 
<<水云诗·翠柳摇摇迓客来>> <<水云诗·老来无意谒侯门>> <<水云诗·魁笑先生尚可痴>> <<水云诗·箧里新诗意不传>> 
<<水云诗·越舞吴讴别几春>> 

胡斗南的诗词全集

水云诗·诗家冷淡作生涯
胡斗南
诗家冷淡作生涯，有客相过旋煮茶。
斫去梅花除去柳，绕隄只合种桑麻。
梅花
水云诗·老来无意谒侯门
胡斗南
老来无意谒侯门，自爱梅花水月村。
更拟孤山结茅屋，杖藜聊复信乾坤。
茅屋
送张治中朝京
胡斗南
乾坤人物老，牛斗景星明。
鸿翼天风顺，马蹄沙路平。
松楸还有托，草木亦知名。
归日吟千首，江山万里程。
知名
挽文山·裂指秋风感别离
胡斗南
裂指秋风感别离，乾坤人物太瑰奇。
生为孝子忠臣劝，死结皇天后土知。
万折江流鱼腹石，千年人立首阳碑。
一门史氏春秋笔，愁绝湖光入画时。...
入画
挽文山·金骨神仙玉色人
胡斗南
金骨神仙玉色人，千霜万雪见吾真。
圣贤尽节心弥寿，天地为棺道不贫。
河汉横流豪杰泪，风霆怒发鬼神嗔。
先生出入骑箕尾，长现网常四大身。...
鬼神
水云诗·一琴一鹤一扁舟
胡斗南
一琴一鹤一扁舟，南北东西更九州。
一曲湖山真得计，半生交结尽清流。
半生
水云诗·翠柳摇摇迓客来
胡斗南
翠柳摇摇迓客来，红梅的的为公开。
管宁昔作辽东去，苏武新从塞北回。
辽东
水云诗·魁笑先生尚可痴
胡斗南
魁笑先生尚可痴，湖山日日有新诗。
水光云影窗三尺，雨抹晴装画四时。
四时
水云诗·箧里新诗意不传
胡斗南
箧里新诗意不传，飘蓬白发地行仙。
江南江北都看了，更往西湖一百年。
江北
水云诗·越舞吴讴别几春
胡斗南
越舞吴讴别几春，御船坊下即迷律。
年来依旧多游赏，半是南人半北人。
依旧
水云诗·当年出塞几红娃
胡斗南
当年出塞几红娃，曾共氈房看雪花。
今日湖亭霜月夜，梦中犹听撚琵琶。
月夜
水云诗·十里莺花处处娇
胡斗南
十里莺花处处娇，南新桥过北新桥。
船来船去东风里，何处佳人弄玉萧。

胡斗南的诗词名句全集
