诗人:陶谊
作品数目：4篇
朝代：明代
诗人简介：陶谊[明]字汉生，天台人。洪武（一三六八至一三九八）中用荐起家，官至礼部员外。有诗刊明雅颂。书体圆活，似蔡卞一类。...
<<早朝次陈同文韵>> <<题云林赠琛长老画>> <<湛上人钟秀楼诗楼在四明东湖上>> <<送人从役>> 


陶谊的诗词全集

早朝次陈同文韵
陶谊
日华初转万年枝，<酉鹊>蓬莱殿影迟。
十万貔貅环紫禁，三千鹓鹭拜丹墀。
河东客献扬雄赋，海外臣降陆贾词。
要识中原新气象，黄河清浅已多时。...
海外
题云林赠琛长老画
陶谊
山中乔木已无多，留得残株在涧阿。
诗绝岂能忘惠远，画工犹自忆祗陀。
短篁风起秋先觉，灵石苔生雨乍过。
我喜幽寻到禅寂，兴来同作《考槃》歌。...
灵石
湛上人钟秀楼诗楼在四明东湖上
陶谊
百尺楼居耸碧霄，天开图画足逍遥。
一帆春雨来湖口，两岸青山落树腰。
夜坐翻经香欲冷，诗成倚柱酒微消。
东还拟遂登临兴，惭愧无才趁早朝。...
惭愧
送人从役
陶谊
沅湘南去远，古戍楚云边。
山雨虫蛇出，江天螮蝀悬。
相思知后夜，重会更何年。
喜得风涛静，官船任昼眠。

陶谊的诗词名句全集
