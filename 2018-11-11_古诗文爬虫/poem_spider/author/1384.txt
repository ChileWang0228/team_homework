诗人:孙七政
作品数目：6篇
朝代：明代
诗人简介：孙七政（1528-1600）明藏书家。字齐之，自号沧浪生，虞山人。与王世贞诸人游。晚年生活贫穷潦倒，去世后，藏书遗留给后代，保存完好。孙辈孙朝肃，官至刑部主事、广东布政使，亦以...
<<寄怀禹锡阿咸侨寓百花洲上>> <<春尽日闻莺>> <<玉关怨·紫塞黄云万里间>> <<和石田翁落花诗次韵>> 
<<关山月·关山片月迥含秋>> <<关山月·古塞萧萧白草腓>> 

孙七政的诗词全集

和石田翁落花诗次韵
孙七政
欲赏须当趁斩新，迟来只恐堕芳尘。
还输连夜追游者，孤负明朝早起人。
委地不收空伴月，招魂何在并伤春。
儿童戏折心犹怪，雨妒风欺莫可嗔。...
招魂
寄怀禹锡阿咸侨寓百花洲上
孙七政
萧然穷巷一茅庐，却喜频回长者车。
避地不忘梅福隐，移家还傍伯通居。
春风洲上花犹发，夜月门前柳自疏。
若忆嗣宗长啸处，岂堪回首重踟躇。...
春风
玉关怨·紫塞黄云万里间
孙七政
紫塞黄云万里间，征夫一望总潸潸。
今古沙场惟白骨，几人生入玉门关。
沙场
关山月·古塞萧萧白草腓
孙七政
古塞萧萧白草腓，汉家营里月光辉。
可怜空学蛾眉影，夜夜关山照铁衣。
可怜
春尽日闻莺
孙七政
正愁春去对春风，忽听莺啼碧树丛。
无数飞花向帘幕，将愁尽入一声中。
飞花
关山月·关山片月迥含秋
孙七政
关山片月迥含秋，万古长悬青海头。
愁杀清光照沙碛，秦时白骨未曾收。

孙七政的诗词名句全集
