诗人:陈洎
作品数目：16篇
朝代：宋代
诗人简介：陈洎[约公元一o四一年前后在世]字亚之，彭城人。生卒年均不详，约宋仁宗庆历初前后在世。皇佑中，（公元一o五一年左右）官至三司监铁副使。洎工诗，有诗集一卷，《四库总目》传...
<<黄鹄·呼树止陵阳>> <<寄宝臣寺丞>> <<开元寺凌虚阁对雪寄解唐卿>> <<蓝溪閒居>> 
<<读刘蕡策>> <<读子虚赋>> <<对雪寄崔仲裕>> <<离郭店马上回寄乡知>> 
<<南齐·曲江欢宴侍华裾>> 

陈洎的诗词全集

寄宝臣寺丞
陈洎
万里扶灵宅寿阡，谢公纯孝是家传。
庐开四尺成寒士，榱列三围陋昔贤。
先域定生连理树，门人多废蓼莪篇。
我心罔极君应念，露白霜清泣昊天。...
露白
谢人惠三峰朱柿
陈洎
乌椑珍果益丹名，新折红林蔕尚青。
浆冷夜凝仙掌露，味甘秋割楚江萍。
圆堆玉盌樱难并，賸荐金樽酒易醒。
应念茂陵消渴者，整篮封贮到云扃。...
消渴
过项羽庙
陈洎
八千子弟已投戈，夜帐犹闻怨楚歌。
学敌万人成底事，不思一箇范增多。
子弟
还刘处士先令公功名录
陈洎
当年力战荡妖氛，十万雄师四七勋。
将略妙欺班定远，家声高过李将军。
铭图魏鼎文犹在，笔勒燕山蹟尚分。
今日闲披有遗恨，可怜生不遇明君。...
燕山
黄鹄·呼树止陵阳
陈洎
呼树止陵阳，逢辰下建章。
奇姿标上瑞，正色丽中央。
昭祀祠坛畔，声歌太液傍。
凤教鸿作侣，天与菊为裳。
神雀非灵异，流莺愧采章。
集汙宁我类，一举戛云翔。...
正色
开元寺凌虚阁对雪寄解唐卿
陈洎
璚滴琳华一夜凝，凌虚雕槛晓来凭。
眼观银色三千界，身到瑶台十二层。
玉洒砌尘供庾斛，粉融檐水妒房陵。
化人宫好分明在，恨不同君把袂登。...
分明
蓝溪閒居
陈洎
白鹿原东虎候西，结庐岑寂映蓝溪。
露侵僧履兰三迳，春入农歌雨一犁。
聒枕溜声疑水宿，拂檐山色类岩栖。
闭门养拙无人问，揭尽陈编日又低。...
岑寂
读刘蕡策
陈洎
药石危言治乱箴，贾生晁错是知音。
可怜当日司文者，不畏人言合愧心。
知音
读子虚赋
陈洎
听辞深怅不同时，及到同时位大卑。
争似唐皇将颇牧，禁中言下用无疑。
同时
对雪寄崔仲裕
陈洎
夺鹤韬霞势渐浓，卷帘庭馆好支筇。
乘查路阔寒凝冻，种玉畦平晓被封。
天上瑶宫当月圃，海中银阙耸鳌峰。
思君不得同吟赏，知在旗亭第几重。...
离郭店马上回寄乡知
陈洎
回望离亭映楚山，慨然西笑入长安。
贪程野仆擔书引，惜别乡人驻足观。
霞襯曙光烘积霭，柳和春雨荡轻寒。
遥期此地归来日，迎取相如驷马看。...
曙光
南齐·曲江欢宴侍华裾
陈洎
曲江欢宴侍华裾，舞拍琴歌艺有馀。
独有纯臣王叔宝，解陈封禅一篇书。
封禅
秋日端居·暑退蚊雷静
陈洎
暑退蚊雷静，门閒雀到稀。
露莎蛩自急，星树鹊何依。
井臼贫虽乐，溪山远未归。
时情似秋雁，一一背寒飞。
雉媒·朱冠衮背一何鲜
陈洎
朱冠衮背一何鲜，声厉情骄目悍然。
若道物情皆锡类，雉媒争似鸩媒贤。
物情
过田文墓
陈洎
当年闻奏雍门琴，话著池台泪满襟。
何况今朝陵谷畔，池台无迹可追寻。
今朝
湖上逢渔者
陈洎
雨蓑烟笠洞庭秋，独茧纶轻一叶舟。
拟共停桡醉天幕，缓歌濯足不回头。

陈洎的诗词名句全集
