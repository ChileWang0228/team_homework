诗人:王微
作品数目：54篇
朝代：明代
诗人简介：王微（1600-1647）字修微，小字王冠，称草衣道人，明末扬州人，江南名妓。王微一生大致可分为两个时期：第一阶段是1600-1623年之间。前期王微浪迹西湖，与名士初结交；1616年以前，王...
<<病中听雨>> <<舟次江浒>> <<寒夜泊湖上>> <<雪夜小泛>> 
<<别窗下蕉>> <<新秋逢人初度感怀诸女伴>> <<湖上次韵答黄孟畹夫人>> <<夜归忆邻舟女郎>> 
<<读张秀先传偶题>> 

王微的诗词全集

湖上次韵答黄孟畹夫人
王微
去住湖山别有缘，门前红叶满来船。
刘纲夫妇霞为骨，谢蕴家庭雪作篇。
翠袖风前谁薄醉，黄杨树底与参禅。
回思飘渺伊人迹，只隔鸳鸯南浦烟。...
鸳鸯
新秋逢人初度感怀诸女伴
王微
忆昔年年秋未分，晓妆一院气氤氲。
阶前暗印朱丝履，窗里同缝白练裙。
《子夜歌》成犹待月，六时参罢悟行云。
即今拾翠溪边望，凉露如珠逗水纹。...
子夜
园居·桃嫣李笑满园春
王微
桃嫣李笑满园春，何事无聊似病身。
独坐水边残照落，定风幡下候花神。
残照
寒夜泊湖上
王微
湖烟暝暝山为空，不开湖面如愁胸。
吴歌清激水气通，烟收水远出两峰。
徘徊歌罢月尚东，露花上衣光融融，可怜此月天涯同。...
徘徊
雪夜小泛
王微
朔风吹夜雪，听只在菰芦。
但惜湖山冷，何妨野艇狐。
滩声疏落雁，鬼火怯啼乌。
欲写梅花影，敲冰砚未枯。
鬼火
夜归忆邻舟女郎
王微
共春商略夜无眠，拾得闲愁在水边。
倒似梦中曾见过，一枝春影倚寒烟。
女郎
哭黄夫人孟畹
王微
秋堤一片石，谁悟是三生。
蕙质非松寿，梅魂伴月明。
遗奁皆竹素，杂组亦瑶珩。
料得荀家倩，难言不及情。
病中听雨
王微
山雨遥侵夜，过春尚作寒。
却怜灯火寂，反与病相安。
灯火
昌化道中
王微
照返烟溪树影斜，千山含翠暮云遮。
年来已自多愁绪，古道无人更落花。
愁绪
舟次江浒
王微
一叶浮空无尽头，寒云风切水西流。
蒹葭月里村村杵，蟋蟀霜中处处秋。
客思夜通千里梦，钟声不散五更愁。
孤踪何地堪相托，漠漠荒烟一钓舟。...
五更
寒夜送夏夫人从楚入洛
王微
我游楚二岳，蔗味还在口。
但恨少室花，一枝难入手。
襄邓接中原，战镞古来有。
君过南阳庐，抱膝人存否？
中原
吴老夫人出访山庄以诗见示次韵赋答
王微
春园如吾庐，居停偶相许。
双松既以荫，片石遥可语。
夫人惠然来，清风散孤墅。
茗论欲入弦，花情亦浮醑。
栖迟每无恒，飘摇感云绪。
却缓山中期，眷此人外侣。...
无恒
怀宛叔·不见因生梦见心
王微
不见因生梦见心，自愁孤枕与孤吟。
如何永夜曾无寐，悔向湖边独独寻。
梦见
过宛叔梦阁
王微
照返江流急，霜多枫叶残。
年年月光好，只共一闺寒。
月光
冬夜渡江
王微
楚云天际似相邀，旅思无端斗泬?。
篙影没寒灯寂寂，树声留咽岸萧萧。
波从去雁分斜月，人共栖乌匝半宵。
一片离心烟共水，江南江北自归潮。...
江北
秋夜送别
王微
握手应无语，离亭日渐过。
霜寒天不曙，月好梦无多。
莫言君去急，妾思逐流波。
握手
别窗下蕉
王微
窗外重重碧，雨余密密栽。
似知明日别，不展寸心开。
明日
读张秀先传偶题
王微
香烬花嫣月欲秋，卷中留得镜中愁。
翻怜短命郎边死，不伴残霜燕子楼。
燕子
吴江舟次
王微
昔年从此去，寒雨共孤舟。
有病淹归旅，无诗记远游。
半窗残月梦，几树断烟愁。
未抵荒江外，相思一夜秋。
残月
近秋怀宛叔
王微
已觉江声外，秋情入暮蝉。
竹光留黯澹，桐影渐孤圆。
啼鸟当清夜，疏砧隔远天。
一灯羁客梦，难到石城边。
清夜
仙家竹枝词·幽踪谁识女郎身
王微
幽踪谁识女郎身，银浦前头好问津。
朝罢玉宸无一事，坛边愿作扫花人。
女郎
仙家竹枝词·不信仙家也不闲
王微
不信仙家也不闲，白云春乱碧桃关。
棋亭偶向茅君弈，一局未终花已残。
碧桃
天柱峰·太乙吹炉处
王微
太乙吹炉处，依然刻帝青。
千峰抱须萼，五石炼置形。
叨利移金畤，神霄堕碧铃。
仙衣如可拂，投杖出空冥。
天柱
偶作·月凉山气静
王微
月凉山气静，风断雁声孤。
试问同怀侣，宵来得梦无。
试问
舟居拈得风字
王微
人情各有寄，我独如秋风。
耽诗偶成癖，聊以闲自攻。
薄游来吴会，寒轻不知冬。
樽酒见窗月，仄径幽怀通。
村烟辨遥林，夜气齐群峰。
人忘舟亦静，水木各为容。
恍惚书所对，残灯焰微红。...
恍惚
闲居·不妨昨日雨
王微
不妨昨日雨，可喜是新晴。
窗暝从云宿，庭虚待月行。
闲真难适俗，静乃合诗情。
冬候常如此，将愁何处生。
闲居
汪夫人以不系园诗见示赋此寄之
王微
湖上选名园，何如湖上船。
新花摇灼灼，初月载娟娟。
牖启光能直，帘钩影乍圆。
春随千嶂晓，梦借一溪烟。
虚阁延清入，低栏隐幕连。
何时同啸咏，暂系净居前。...
灼灼
拟燕子楼四时闺意
王微
淡烟如梦罨重帷，楼外晴丝与泪吹。
判得莺花笑憔悴，不能轻薄学杨枝。
憔悴
春夜留别
王微
朝朝还夕夕，春与梦中看。
月有痕知怨，花无言欲残。
羁魂游处怯，醉影别时寒。
一水何曾隔，其如去住难。
中看
探梅·故人辞我去
王微
故人辞我去，期我梅花时。
昨夜偶相念，起看庭树枝。
梅花
庚申秋夜予卧病孤山闲读虎关女郎秋梦诗怅然
王微
孤枕寒生好梦频，几番疑见忽疑真。
情知好梦都无用，犹愿为君梦里人。
情知
有人以断肠草寄怨予偶见戏反之
王微
木名有连理，草名有宜男。
花有枝并头，禽有翼鹣鹣。
西方鸟共命，东海鱼比目。
莲花千万亿，鸳鸯三十六。
方州有交合，山县有阴阳。
合璧表玉德，双股别钗梁。
绣被百子衾，文枕蟠螭绮。...
合欢
月夜留宿冯夫人池上
王微
爱君池下影，时来池上眠。
落花映修竹，静起一帘烟。
月夜
送友夏友夏赠诗有天涯流落同之句
王微
去去应难问，寒空叶自红。
此生已沦落，犹幸得君同。
沦落
问侍儿月上花梢几许
王微
晚香澹澹出花枝，清夜窗妙坐起迟。
最爱月明愁见月，月痕犹喜侍儿知。
清夜
偶赋·月落寒流急
王微
月落寒流急，风微桐影斜。
更堪霜里雁，飞过少年家。
少年
忆江南·寒沙日午雾犹含
王微
寒沙日午雾犹含，萧瑟风光三月三。
扑地柳花新燕子，不由人不忆江南。
江南
秋夜二绝句
王微
凄切秋声虫络丝，入帘残月似蛾眉。
愁心不逐闲云散，长比寒沟月照时。
云散
哭韩夫人
王微
乍闻埋玉已三年，墓产神芝舌产莲。
记得夙生曾受记，只教不住鬘持天。
怨梅·庭树亦如昨
王微
庭树亦如昨，故人来何时。
花花自蚤发，偏尔独开迟。
代梅答·寄语问花人
王微
寄语问花人，岁月那能借。
尔意怨迟开，侬意怜迟谢。
岁月
山斋坐月
王微
月上桐阴薄，闲阶夜气清。
与君到晓坐，幽思自然生。
挽赵凡夫
王微
吴中真陨少微星，洞中犹摹石上经。
耆旧凋残猿鹤怨，支硎山色为谁青。
凋残
挽赵凡夫·最难同学又同修
王微
最难同学又同修，夫妇双栖百尺楼。
到得一丝不挂处，长空孤月自悠悠。
悠悠
颗小姬画兰
王微
借郎画眉笔，为郎画纨扇。
纨扇置郎怀，开时郎自见。
纨扇
颗小姬画兰·幽窗墨麝浓
王微
幽窗墨麝浓，骚经亲自注。
为恨子兰名，抹入棘丛去。
冬夜怀宛叔
王微
寒灯怯影黯疏帏，霜月留魂露未晞。
我梦到君君梦我，好迟残梦待君归。
初冬拜外太祖墓
王微
松径看成远，烟寒鸟一鸣。
应知泉下客，仍在此山行。
送远·尔别何所游
王微
尔别何所游，月明江上舟。
异日思君处，凭栏看水流。
异日
梦宛叔·泉声乍远雨声闻
王微
泉声乍远雨声闻，残睡昏昏梦到君。
最是梦醒无意绪，暗推窗看水边云。

王微的诗词名句全集
