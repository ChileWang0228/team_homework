诗人:苗发
作品数目：16篇
朝代：唐代
诗人简介：苗发[唐]（约公元七五六年前后在世），唐代诗人。字、号、生卒年及生平均不详，约唐玄宗天宝末前后在世，潞州壶关人，大历十才子之一，工诗。初为乐平令，授兵部员外郎，迁驾部员外...
<<严陵滩下寄常建>> <<谒李尊师>> <<寻许山人亭子>> <<晴江秋望>> 
<<送司空曙之苏州>> <<咏被中绣鞋>> <<雪·雪飞当梦蝶>> <<送孙德谕罢官往黔州>> 
<<行路难·行客满长路>> 

苗发的诗词全集

严陵滩下寄常建
苗发
日入溪水静，寻真此亦难。乃知沧洲人，道成仍钓竿。
漾楫乘微月，振衣生早寒。纷吾成独往，自速耽考盘。
已息汉阴诮，且同濠上观。旷然心无涯，谁问容膝安。...
汉阴
塞上曲·红颜岁岁老金微
苗发
红颜岁岁老金微，砂碛年年卧铁衣。
白草城中春不入，黄花戍上雁长飞。
黄花
塞上曲·孤城夕对戍楼闲
苗发
孤城夕对戍楼闲，回合青冥万仞山。
明镜不须生白发，风沙自解老红颜。
明镜
晴江秋望
苗发
八月长江万里晴，千帆一道带风轻。
尽日不分天水色，洞庭南是岳阳城。
天水
送司空曙之苏州
苗发
盘门吴旧地，蝉尽草秋时。归国人皆久，移家君独迟。
广陵经水宿，建邺有僧期。若到西霞寺，应看江总碑。
苏州
谒李尊师
苗发
万物返常性，惟道贵自然。先生容其微，隐几为列仙。
炼魄闭琼户，养毛飞洞天。将知逍遥久，得道无岁年。
洞天
寻许山人亭子
苗发
桃源若远近，渔子棹轻舟。川路行难尽，人家到渐幽。
山禽拂席起，溪水入庭流。君是何年隐，如今成白头。
白头
咏被中绣鞋
苗发
云里蟾钩落凤窝，玉郎沉醉也摩挲。
陈王当日风流减，只向波间见袜罗。
风流
雪·雪飞当梦蝶
苗发
雪飞当梦蝶，风度几惊人。半夜一窗晓，平明千树春。
花园应失路，白屋忽为邻。散入仙厨里，还如云母尘。
云母
送孙德谕罢官往黔州
苗发
中岁分符典石城，两朝趋陛谒承明。阙下昨承归老疏，
天南今切去乡情。亲知握手三秋别，几杖扶身万里行。
伯道暮年无嗣子，欲将家事托门生。...
亲知
行路难·行客满长路
苗发
行客满长路，路长良足哀。白日持角弓，射人而取财。
千金谁家子，纷纷死黄埃。见者不敢言，言者不得回。
家人各望归，岂知长不来。...
纷纷
酬崔峒·徇世甘长往
苗发

徇世甘长往，逢时忝一官。欲朝青琐去，羞向白云看。
荣宠无心易，艰危抗节难。思君写怀抱，非敢和幽兰。

艰危
伤李端·才子浮生促
苗发
才子浮生促，泉台此路赊。官卑杨执戟，年少贾长沙。
人去门栖鵩，灾成酒误蛇。唯余封禅草，留在茂陵家。
封禅
古词·鹊血雕弓湿未干
苗发
鹊血雕弓湿未干，鸊鹈新淬剑光寒。
辽东老将鬓成雪，犹向旄头夜夜看。
辽东
赠兄·洛阳纸价因兄贵
苗发
洛阳纸价因兄贵，蜀地红笺为弟贫。
南北东西九千里，除兄与弟更无人。
南北
玉蕊花·羽车潜下玉龟山
苗发
羽车潜下玉龟山，尘世何缘睹蕣颜。
惟有多情天上雪，好风吹上绿云鬟。

苗发的诗词名句全集
