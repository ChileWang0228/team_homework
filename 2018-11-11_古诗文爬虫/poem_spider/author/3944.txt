诗人:王令
作品数目：448篇
朝代：宋代
诗人简介：王令（1032-1059）北宋诗人。初字钟美，后改字逢原。原籍元城。 5岁丧父母，随其叔祖王乙居广陵。长大后在天长、高邮等地以教学为生，有治国安民之志。王安石对其文章和为...
<<纸鸢·谁作轻鸢壮远观>> <<寄满子权·子权今谓何>> <<赠慎东美伯筠>> <<和人古剑·安知岁月几经今>> 
<<慎交·昏镜无好面>> <<送庭老罢尉金坛>> <<夕日操·煜煜夕日>> <<暑中懒出·暑云无雨易飞扬>> 
<<杂诗·方春不种兰>> 

王令的诗词全集

感愤·二十男儿面似冰
王令
二十男儿面似冰，出门嘘气玉蜺横。
未甘身世成虚老，大见天心却太平。
狂去诗浑夸俗句，醉余歌有过人声。
燕然未勒胡雏在，不信吾无万古名。...
出门
暑热思风·坐将赤热忧天下
王令
坐将赤热忧天下，安得清风借我曹。
力卷雨来无岁旱，尽吹云去放天高。
岂随虎口令轻啸，愿助源毛绝远劳。
江海可怜无际岸，等闲假借作波涛。...
虎口
纸鸢·谁作轻鸢壮远观
王令
谁作轻鸢壮远观，似嫌飞鸟未多端。
才乘一线凭风去，便有愚儿仰面看。
未必碧霄因可到，偶能终日遂为安。
扶摇不起沧溟远，笑杀鹏抟似尔难。...
终日
读老杜诗集
王令
气吞风雅妙无伦，碌碌当年不见珍。
自是古贤因发愤，非关诗道可穷人。
镌鑱物象三千首，照耀乾坤四百春。
寂寞有名身後事，惟余孤冢来江滨。...
乾坤
赠慎东美伯筠
王令
世网挂士如蛛丝，大不及取小缀之。
宜乎倜傥不低敛，醉脚倒踏青云归。
前日才能始谁播，一口惊张万夸和。
雷公诉帝喘似吹，盛恐声名塞天破。
文章喜以怪自娱，不肯裁缩要有余。
多为...
独立
寄满子权·子权今谓何
王令
子权今谓何，又不治简书。
子素赐我多，岂以此遂疏。
予亦如常时，病与贫相俱。
冉冉草没阶，客脚不踏庐。
贵者事名位，崖岸夸异殊。
贤者纵肯来，顾我欲取无。
惟余龊龊徒，吾亦羞与居。...
名位
南山之田赠王介甫
王令
南山之田兮，谁为而芜。
南山之人兮，谁教堕且。
来者何为，而往者谁趾。
草漫靡兮，不种何自。
始吾往兮无耜，吾将归兮客吾止。
要以田兮寄我治，我耕浅兮谷不遂。
耕之深兮石挠吾耒，吾...
开口
闻哭·冬温春疫早
王令
冬温春疫早，死者晨满街。
但闻哭子悲，不闻哭母哀。
老慈爱益深，壮刚气则乖。
嗜欲夺天性，情恩占妻孩。
诗三百具存，声已亡南陔。
人情古不美，况复嗟今哉。...
天性
次韵立之红叶
王令
雨露三春少，风霜一夜多。
从来有根本，不怕下枝柯。
楚岸枫相属，吴山橘与和。
秋居好相慰，醉色伴吾酡。
 
风霜
暮行·晴烟去人高
王令
晴烟去人高，暮色上天半。
山衔日入深，云伫星出缓。
涂昏归鞍长，林近去翎短。
悠悠宵偃慵，衍衍暮行款。
南城岌高跻，近野匝四坦。
来期遐思舒，暮云所见罕。
星星颭风灯，历历吹月琯。...
静乐
送黄莘任道赴扬州主学
王令
子之来兮东之舟，暮不至兮谁牵以留。
子之去兮西之马，朝何亟兮不秣而驾。
驾胡适兮徂扬，扬之郊兮泮之央。
泮之冰兮春之水，泮之莪兮芽茁於涘。
泮之鹭兮洁白以止，泮之土兮除扫不滓...
望子
冬阴寄满子权
王令
玄云载雨惜不下，北风吹急水相黏。
周遮覆盖不通透，锢结已厚难披燖。
微阳未复老阴壮，计去暖律时犹淹。
青天何可一日失，渐恐此去无由瞻。
日驭自惧不得脱，略出急入地下潜。
凭阴...
润泽
悲秋·岁事荒凉冕易悲
王令
岁事荒凉冕易悲，西风日夜弄寒威。
秋来寡妇尤勤织，谁是行人未有衣。
常恐衰颜随节换，空看落叶倚风飞。
从来最是悲秋者，况是悲秋客未归。...
荒凉
过伍子胥庙
王令
西风骚客倦游吴，吊古心怀此暂舒。
鬼籙久应除佞嚭，民思今果庙神胥。
虽然邪正皆归死，奈有忠谗各异书。
回首旧江江水在，怒涛犹是不平初。...
回首
赠孙莘老·至愚不学常如足
王令
至愚不学常如足，盛德之充久自彰。
管小始疑天可尽，绠穷终信海非量。
始惭自待从来薄，不及时中适取狂。
安得此生天与幸，没身得不去门墙。...
慎交·昏镜无好面
王令
昏镜无好面，恶土无善禾。
镜不但自昏，损人颜色多。
地恶根不长，禾死其奈何。
必欲识己真，擦镜除埃尘。
必欲得善禾，易地勤耕耘。
安得浪与儿，诵口而思身。...
耕耘
送庭老罢尉金坛
王令
心无畦畛见天真，落落男儿七尺身。
莫叹一官淹圣代，聊将三釜慰慈亲。
月明空照居民侣，风急随飘去马尘。
寂寞西轩人别後，海棠花好为谁春。...
居民
慵·衣冠慵整鬓慵梳
王令
衣冠慵整鬓慵梳，万事从来静有余。
却笑嵇康慵未得，区区犹作绝交书。
绝交
夕日操·煜煜夕日
王令
煜煜夕日，逝何忽兮。
有辉而星，尔留曷其。
我视而冥，我适不行。
寄介甫·已推事业皆归命
王令
已推事业皆归命，空有文章自满家。
借使牛羊虽有责，岂于凤鸟独无嗟。
人留孟子皆非道，客议扬雄正自哗。
贤哲相望每千古，得逢犹说与时差。...
贤哲
偶闻有感·鲸豗海翻飞陆尘
王令
鲸豗海翻飞陆尘，铁房孤剑枯紫鳞。
挤排壮士仆不起，天公始自夸为神。
谁令夷路牙枿横，不拔不锄安得平。
长星作彗倘可假，出手为扫中原清。...
中原
答孙莘老见寄
王令
高门鞍马日光荣，势力纷纷起共争。
偶以不能聊自便，敢于兹世独求清。
生无人愧宁非乐，死有天知岂待名。
客食官居同是苟，何须称别异平生。...
平生
春梦·湘水茫茫春意关
王令
湘水茫茫春意关，岑郎一睡片时间。
谁知行尽江南路，枕上离家枕上还。
江南
杂诗·方春不种兰
王令
方春不种兰，终岁无自佩。
良田弗加芟，徒穉亦无岁。
空令雨露恩，日夕被蒿艾。
安坐饥怨天，此理果谁在。
日夕
送朱明之昌叔赴尉山阳
王令
朱使拜书天上回，去以身试百里障。
青衫飘若风外荷，借马载出尘土上。
准眉崭如见天秀，独立系马万里望。
身躯虽小胸腹宽，沛如绝海横秋涨。
久宜脱绝事高致，岂愿卑冗劳俗状。
高堂...
儿女
快哉行呈诸友兼简仲美
王令
脱巾草坐踏地歌，花影落酒生红波。
拔剑横膝仰面笑，醒眼不识天为何。
平时尘土埋英雄，却学弄笔为雕虫。
太阿补履不足用，老骥捕鼠终无功。
安得雄心大胆子，与之把臂论心事。
不使...
生前
春风·春风东来暖如嘘
王令
春风东来暖如嘘，过拂我面撩我裾。
不知我心老有异，亦欲调我儿女如。
庭前花枝笑自爱，风里草力更相扶。
旁林曲树足飞鸟，不问燕雀鸱鸢乌。
求雌要截各有意，岂但斗竞争春呼。
春巢...
静默
答王簿正叔
王令
当年论友笑常情，谁使风波忽沸腾。
自有赤心包白日，竟无绮语敌青蝇。
重来赭面还如火，自许清诚卒似冰。
反覆来篇却堪叹，待将遗恨寄朱绳。...
遗恨
吴江长桥·老匠铁手风运斤
王令
老匠铁手风运斤，一挟刃入千山髠。
明堂有在不见用，此为失地犹济人。
西巨泽江海通，狞风撼地波撑空。
当道独能支地险，更东安得与天穷。
莫比垂天绅，莫比跨地带。
渴龙枯死乾无鳞，...
英雄
姚坚老见约偶成
王令
初正布新和，余腊争近候。
升腾阳力微，恇怯老阴斗。
江云荡空碧，疏雨沐清昼。
林梢释冬枯，土蘖壮春簇。
委蕤风日舒，刻画山野秀。
关关先春鸟，格磔弄晴味。
无人与调和，终日自嘲诟。...
迁延
赠黄任道·长河之流几万里
王令
长河之流几万里，骇若泻自天上来。
奔湍冲山拔地走，直有到海无邪回。
人之所观乃流沬，犹以泪射忧天摧。
想其根源发声势，如纵烈火烧千雷。
古来走死万万脚，竟莫识自何来哉。
我疑...
计议
学子·琐琐来学子
王令
琐琐来学子，从我问古风。
谓言古之人，学不求世功。
以其明智余，施与天下同。
能知学为身，自不恤穷通。
童子顾我笑，是言得无蒙。
斯道使可遵，曾不闻父翁。
谓言童子归，益自谋厥躬。...
童子
桃源行送张颉仲举归武陵
王令
山环环兮相围，溪乱乱兮涟漪。
花漫漫兮不极，路缭缭兮安之。
弃舟步岸兮欲进复疑，山平阜断兮忽得平原巨泽，
莽不知其东西。桑麻言言兮田野孔治，
风回地近兮将亦闻乎犬鸡。信有居者...
无知
弱弱谁氏子
王令
弱弱谁氏子，鲜鲜一何姝。
来奔富人家，妻与富人俱。
严妆问夫子，我岂彼室如。
夫子笑遣之，彼宁与汝都。
升堂由阼阶，德色溢以舒。
亲宾不敢笑，退语相唏吁。
高堂聚群婢，唯诺相咨睢。...
夫子
古风·古风何寥疏
王令
古风何寥疏，世方盛夸慕。
利涂剧先趋，直轨迷曲注。
浑浑九河翻，仡仡百川注。
分争或多岐，敛枕才一趣。
睢盱承至欢，讋叠谢绝怒。
才得升斗多，勉售形骸顾。
不知万锺得，孰与一日裕。...
顷刻
病中·十日身无一日宁
王令
十日身无一日宁，病源知向百忧生。
寒侵骐骥应方瘦，蠹满楩楠岂易荣。
小合昼闲书帙乱，画堂风静药罗声。
北山扶杖终归去，寄语岩猿莫晓惊。...
闲书
奉寄伯兄泰伯
王令
心迹牵羁逐势分，一生襟抱向谁论。
十年漂泊迷南北，千里忧思厌梦魂。
书托远怀期日月，眼和衰泪望乾坤。
何时得就归来赋，老守桑麻聚一门。...
乾坤
偶作·女丑忌明镜
王令
女丑忌明镜，不知自羞人。
士丑忌公言，不知自修身。
羞人不出前，丑声日可湮。
修身无不至，令问日益振。
镜与言何尤，见忌不见亲。
 ...
修身
暮归马上口占
王令
林密村村暗，寒鸦处处啼。
水光连野白，雪意逐云低。
风劲童呵指，泥深马失蹄。
客心兼暮色，归去两凄凄。
暮色
琴·不独区区操缦间
王令
不独区区操缦间，要期追逐古风还。
吾民有愠何当解，学得南风不敢弹。
区区
平山堂·豁豁虚堂巧架成
王令
豁豁虚堂巧架成，地平相与远山平。
横岩积翠檐边出，度陇浮苍瓦上生。
春入壼觞分蜀井，风回谈笑落芜城。
谢公已去人怀想，向此还留召伯名。...
怀想
寄满粹翁·满子吾逢久
王令
满子吾逢久，皇皇未见闲。
老成终到孔，穷死亦为颜。
学术思无际，诚明去一间。
吾虽有心者，力苦未能攀。
无际
江上·浩渺烟波不可名
王令
浩渺烟波不可名，我来闲自渥尘缨。
久思沧海收身去，安得长舟破浪行。
天阔水云连黯淡，日闲鸥鹭自飞鸣。
屈平死後渔人尽，後世凭谁论浊清。...
黯淡
寄都下二三子失举
王令
太学虀盐共苦辛，寒窗笔砚日相亲。
梁王台畔一分袂，扬子江头三换春。
箧里黄金须买酒，鬓边白发解欺人。
穷通得丧谁能定，况是男儿有此身。...
黄金
和人春雪·莫叹年来雪句迟
王令
莫叹年来雪句迟，雪迟诗句更依微。
风来海国盐波涸，春人仙田玉气肥。
雏鹤暖娇摇羽脱，老龙枯痒退鳞飞。
天工人代如端的，安得吾能及九畿。...
端的
和人古剑·安知岁月几经今
王令
安知岁月几经今，传记汗漫不可寻。
得自废墟埋万古，失曾飞将购千金。
客思秋水龙泉冷，士叹中原虎穴深。
好与壮夫同隐约，铁房寒涩壁尘侵。...
中原
醉後·醉里分明别是天
王令
醉里分明别是天，最宜沉溺过流年。
平时政要全稽古，盛世朝廷不乏贤。
但得有生皆自遂，不妨吾属亦陶然。
沉湘死屈如何者，却把醒名欲自专。...
沉溺
雪中闻鸠·孰谓拙者鸠
王令
孰谓拙者鸠，已厌不可弹。
吾寒方病雪，尔何雪自唤。
寒城千万家，什伍赤两骭。
通衢结沮冰，走指堕或半。
门闭市无人，灶冷烟不爨。
俗以雪为贺，我独雪之叹。
富贵宜为忧，不忧亦何患。...
富贵
暑中懒出·暑云无雨易飞扬
王令
暑云无雨易飞扬，旱日当天不可望。
浪走俗尘无远到，不如嘉树坐余凉。
已嫌风少难平暑，更被蝉饥取实肠。
梦到周公才我事，如何陶令说羲皇。...
飞扬
寄满子权·西北风吹数纸诗
王令
西北风吹数纸诗，神门枢钥鬼关机。
九原黄土英灵活，万古青天霹雳飞。
我是懦夫无壮志，近思近日窃余辉。
高楼暮插晴空肋，东望君心著翅归。...

王令的诗词名句全集
