诗人:涂守约
作品数目：6篇
朝代：明代
诗人简介：涂守约，（1435-约1489）字景元，号晋轩，江西安福县人。明成化十一年（1475）谢迁榜进士高中榜眼。授翰林院编修。成化二十三年升任侍讲。孝宗登极，命刘戬出使交趾亲授麒麟一品...
<<戎王出猎图>> <<秋望·挟书游子不还乡>> <<长女诗·教坊脂粉洗铅华>> <<次女诗·骨肉衰残产业荒>> 
<<上命钦和山居诗>> <<山居诗·老来一钵住岩幽>> 

涂守约的诗词全集

长女诗·教坊脂粉洗铅华
涂守约
教坊脂粉洗铅华，一片闲心对落花。
旧曲听来犹有恨，故园归去已无家。
云鬟半绾临妆镜，雨泪空流湿绛纱。
今日相逢白司马，尊前重与诉琵琶。...
琵琶
戎王出猎图
涂守约
九月辽阳草正黄，天山飞兔白如霜。
骁腾已合三军势，猛锐犹思百战场。
金鼎割鲜供上将，玉瓯和血饭名王。
燕支小队穹庐出，也向天边猎雁行。...
雁行
秋望·挟书游子不还乡
涂守约
挟书游子不还乡，独上高城望大荒。
西北穷阴连莽苍，东南巨浸接微茫。
三分世运征庸少，八月风沙草木黄。
欲献封章何处是，五云宫阙近扶桑。...
风沙
次女诗·骨肉衰残产业荒
涂守约
骨肉衰残产业荒，一身何忍去归娼。
泪垂玉著辞官舍，步蹴金莲入教坊。
览镜自怜倾国色，向人羞学倚门妆。
春来雨露宽如海，嫁得刘郎胜阮郎。...
雨露
上命钦和山居诗
涂守约
白发山僧住翠萝，余生身事任蹉跎。
倦从石上支颐坐，闲向云中拍手歌。
设利现时光煜煜，伽梨披处影裟裟。
钟山咫尺城东地，草木偏承雨露多。...
钟山
山居诗·老来一钵住岩幽
涂守约
老来一钵住岩幽，尘境无心得自繇。
空里每看花满眼，境中渐觉雪盈头。
吟余月照千峰夜，定起云生万壑秋。
身世已知浑是梦，百年光景水东流。...

涂守约的诗词名句全集
