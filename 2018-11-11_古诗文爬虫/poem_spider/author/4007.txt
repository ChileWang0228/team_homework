诗人:王同祖
作品数目：102篇
朝代：宋代
诗人简介：王同祖，字与之，号花洲，金华人，余嵘孙婿。幼年侍父宦游，弱冠入金陵幕府，时嘉熙二年。历朝散郎、大理寺主簿，淳祐九年，通判建康府。十年，添差沿江制置司机宜文字。嘉熙四年，选...
<<观锡宴宣劝>> <<晚出升州门>> <<太乙宫即事>> <<和宁门观驾>> 
<<观宰相早期>> <<郡圃观白莲>> <<秋日金陵制幕书事>> <<送刘方石归旴江>> 
<<西江月·往事星移物换>> 

王同祖的诗词全集

晚登层楼·西风吹和上层楼
王同祖
西风吹和上层楼，千载兴亡逝水流。数点鸦归江浦晚，一声雁过塞垣秋。
西风
端门观习肆赦仪
王同祖
两边共幕护朱檐，中贵当头候卷帘。扶起金鸡争抢取，要教天表庶民瞻。
庶民
观锡宴宣劝
王同祖
中使传宣内裹来，辅臣拜饮九霞杯。君王万岁三边静，寿域先从塞北开。
太乙宫即事
王同祖
金殿重重画不开，盘窠苍柏两行栽。角门东畔瞻宸几，仙仗曾迎翠辇来。
重重
和宁门观驾
王同祖
星斗中天夜向晨，寸云不点月华明。六飞过尽灯如昼，宫漏迟迟报五更。
五更
观宰相早期
王同祖
五更三点内门开，御路传呼宰相来。天子未明思政理，退朝常是过辰牌。
早期
晚出升州门
王同祖
晚驱赢马出东城，过尽三岗路却平。村店夜深人语静，隔桥风递暗潮声。
暗潮
郡圃观白莲
王同祖
翠盖亭亭映玉裳，临风{棹左换彳}彴暗飘香。六郎正被繁华困，不爱浓妆爱淡妆。
繁华
秋日金陵制幕书事
王同祖
幕府秋来事更多，夜深犹自拟诸窠。平安号火新来急，虏骑连宵已渡河。
平安
送刘方石归旴江
王同祖
昨日新闻未忍听，忧时赢得鬓毛星。归休高卧西江上，祗恐川原草木腥。
新闻
西江月·往事星移物换
王同祖
往事星移物换，旧游雨冷云沈。真娘墓草几回青。问著寒潮不应。何处芙蓉别馆，依前杨柳离亭。东风吹泪入重扃。为唤香魂教醒。...
往事
阮郎归·一帘疏雨细於尘
王同祖
一帘疏雨细於尘。春寒愁杀人。桐花庭院近清明。新烟浮旧城。寻蝶梦，怯莺声。柳丝如妾情。丙丁帖子画教成。妆台求晚晴。...
帖子
春日杂兴·迢迢清夜静无哗
王同祖
迢迢清夜静无哗，月色千门噪乱鸦。坐久忽惊寒力重，不知残雪在梅花。
清夜
书事·督制堂常两重臣
王同祖
督制堂常两重臣，驻师移府夹江滨。资粮扉屦多多办，更有舟车乞与邻。
舟车
即事·幕府人才不在多
王同祖
幕府人才不在多，同寅难得是恭和。一堂宾主春风裹，剩有工夫到切磋。
幕府
书事·元帅谦谦尽下情
王同祖
元帅谦谦尽下情，麟堂垂晚更延宾。遇风尽是同舟客，肯把秦人视越人。
谦谦
观景灵宫恭谢
王同祖
膳羞进彻静无哗，宰执斋宫坐赐花。不比常朝添覆奏，报来除目十余家。
寒夜·风收云卷月当天
王同祖
风收云卷月当天，独立中庭思悄然。市井不知边塞事，呜呜鼓吹乐新年。
市井
春日杂兴·轻寒漠漠雨霏霏
王同祖
轻寒漠漠雨霏霏，春院人闲半掩扉。风力不知多几许，出门只见杏花飞。
漠漠
春日杂兴·粉墙红杏半离披
王同祖
粉墙红杏半离披，春满人间花自知。幽鸟不言如有思，等闲飞上海棠枝。
上海
初秋·晚趁凉飔上小楼
王同祖
晚趁凉飔上小楼，忽看梧叶始惊秋。悲怀无奈狂风雨，数尺归鸦懒转头。
狂风
春社·廉纤雾雨四山昏
王同祖
廉纤雾雨四山昏，寂寂茅檐半掩门。客裹不知今日社，偶过野庙见分膰。
春社
春日杂兴·清明过了柳花飞
王同祖
清明过了柳花飞，帘外萋萋草正肥。唤起惜春情绪处，空山残月杜鹃啼。
清明
冬日金陵制幕书事
王同祖
三五同寮出幕迟，公余终日意怡怡。归来又被梅花恼，拨冗铜彝插数枝。
梅花
书事·薄晚官军得胜归
王同祖
薄晚官军得胜归，家家户户挂旌旗。阵前纪律明於日，师入城来半不知。
纪律
书事·官军闻说定庐州
王同祖
官军闻说定庐州，破虏功成一滴油。智勇功名付元凯，王三锡命到康侯。
功名
书事·城中守将方投死
王同祖
城中守将方投死，阵面将军已卖降。版筑纷纷成底事，那知靠后是长江。
纷纷
京口·晚风来候过淮舟
王同祖
晚风来候过淮舟，闲上南徐多景楼。落日寒城伴荒草，江南人指是瓜洲。
落日
郊行·火云散尽晚风凉
王同祖
火云散尽晚风凉，曲涧流空草自长。蚕箔成丝秧贴水，数声布谷为谁忙。
风凉
京城元夕·鼓吹喧喧月色新
王同祖
鼓吹喧喧月色新，天街灯火夜通晨。玉皇不赐传柑宴，散与千门万户春。
月色
寄新人·恰回午枕自华胥
王同祖
恰回午枕自华胥，忽得周郎一纸书。江上春风能几日，莫教门外柳萧疏。
春风
郊行·牧牛童子坐田头
王同祖
牧牛童子坐田头，摘草簪花两两讴。路绕青山山绕涧，残蝉夕照澹於秋。
童子
寄新人·忆君夜夜看灯花
王同祖
忆君夜夜看灯花，暗数归期未到家。儿女团栾生计足，还知边塞走胡沙。
灯花
湖上·偶出城来日未西
王同祖
偶出城来日未西，百花丛底草萋萋。游人过尽归来晚，行过苏公十里堤。
萋萋
湖上早行·钱塘门外买湖船
王同祖
钱塘门外买湖船，雾气冲云水接天。只有苏堤金线柳，半笼早日半笼烟。
早日
元日·云集衣冠拜紫宸
王同祖
云集衣冠拜紫宸，榻前除目报来真。君恩先到宫门柳，占得人间第一春。
衣冠
元日·一夜东风换斗杓
王同祖
一夜东风换斗杓，千门晓色雪初清。君王已奏平淮雅，犹自谦冲免会朝。
东风
雨意·春愁如织雨如麻
王同祖
春愁如织雨如麻，倦倚吟窗拾落花。坐不忍眠心似醉，悠悠身世在天涯。
雨意
雨意·噎噎重阴书不分
王同祖
噎噎重阴书不分，归鸦林裹认黄昏。人间春信知多少，但觉轻寒入梦魂。
雨意
阴夕·恰则晴明天又阴
王同祖
恰则晴明天又阴，霜风如剑二毛侵。淮城夜雪深多少，不见擒吴奏捷音。
明天
与月船周君话别
王同祖
明日须知子遂行，一灯对语过三更。离魂已逐歌声断，清梦空随夜雨生。
话别
话别·鸭炉雨冷夜窗寒
王同祖
鸭炉雨冷夜窗寒，着尽冬衣尚怯惮。忽忆故人千里别，雁赍芳恨度扶栏。
话别
观雨·萧萧疏雨逐斜风
王同祖
萧萧疏雨逐斜风，三两归鸦暮霭中。看到菊花无可看，一年秋事又成空。
萧萧
湖上·湖头春水千丈碧
王同祖
湖头春水千丈碧，湖堤嫋柳不盈尺。唱歌女儿棹船回，惊起沙鸥对对立。
女儿
夜坐·坐到中宵未忍眠
王同祖
坐到中宵未忍眠，祗到身世两茫然。悲欢转眼俱陈迹，休对寒灯说旧年。
陈迹
即事·入夏边烽渐报安
王同祖
入夏边烽渐报安，不妨拄笏共观山。西风易把江涛涌，整暇规摹肯放闲。
西风
严陵舟中·万水千山霁色新
王同祖
万水千山霁色新，临风一苇捷於神。羊裘滩下休停棹，闻说狂奴解笑人。
临风
即事·荷花池畔竹凉床
王同祖
荷花池畔竹凉床，一枕闲消夏日长。燎过水沉天正午，旋移小艇采莲房。
荷花
即事·早来留得气清明
王同祖
早来留得气清明，吏振军书课日程。秉烛搀先书押了，闲欹凉枕数残更。
清明
即事·五更三点造辕门
王同祖
五更三点造辕门，了却文书日欲昏。出入戴星吾岂禅，要须一饭不忘恩。

王同祖的诗词名句全集
