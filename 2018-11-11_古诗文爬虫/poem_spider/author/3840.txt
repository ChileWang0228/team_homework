诗人:陈必复
作品数目：65篇
朝代：宋代
诗人简介：陈必复，字无咎，号药房，长乐人。宁宗嘉定间居封禺山中，结屋为药房吟所。理宗淳祐十年进士。十一年为林尚仁《端隐吟稿》作序。著作已佚，仅《南宋六十家小集》中存《山居...
<<僧房·结庐修竹里>> <<寄石泉云间明府叔>> <<赋参政叔祖水亭>> <<舟中效东坡用韵>> 
<<重过东野故居>> <<领客游闻人氏省庵园>> <<郊行·夏半余寒在>> <<席上和林端隐韵>> 
<<戏折竹叶为舟示奚奴>> 

陈必复的诗词全集

东吴逆旅·他乡又寒食
陈必复
他乡又寒食，牢落动归心。
世事少如意，明时无赏音。
江湖千里客，桑柘一春深。
昨夜还家梦，西窗见绿阴。
归心
奉酬陈介庵明府桐江见寄
陈必复
寒侵征袖客先知，晓角吹霜下客衣。
归兴只缘松菊晚，宦情肯为稻粱肥。
山村日落人收市，海浦风生浪打围。
怊怅诗成无便寄，夜深暗遣梦魂归。...
打围
漏长·漏长知夜久
陈必复
漏长知夜久，梦薄觉衣轻。
曙月侵霜白，寒星度水明。
遥空一雁过，邻屋数鸡鸣。
著论吾宁敢，徐徐待老成。
徐徐
寄石泉云间明府叔
陈必复
卧念相从乐，杜门岑寂中。
曙窗报晴色，寒叶语秋风。
别去诗难稳，愁来酒易空。
相看渚数驿，好为寄书筒。
岑寂
戏折竹叶为舟示奚奴
陈必复
乃翁儿戏可怜生，折叶浮舟趁岸行。
有便信风翻覆易，无心逐水去留轻。
角崖颇似乘时意，藏壑深关遁世情。
幸喜此身元不系，底须壁上觅寰瀛。...
世情
归来·小笠轻蓑卧短蓬
陈必复
小笠轻蓑卧短蓬，晓歌楚曲和渔翁。
片帆自识归来路，借得清江一钓风。
渔翁
僧房·结庐修竹里
陈必复
结庐修竹里，身外世缘轻。
滑几净如拭，小窗低更明。
夜深留佛火，人静听钟声。
共拨炉灰坐，跏趺对短檠。
跏趺
赋参政叔祖水亭
陈必复
一段渔歌起夕阳，溪山佳处欠平章。
受风杨柳丝丝弱，临水轩窗面面凉。
约客有时同把酒，横琴无事自烧香。
沙头鸥鸟忘机久，却被官船去较忙。...
烧香
舟中效东坡用韵
陈必复
底事京尘踏软红，又随征棹过吴松。
人家半在桑枯住，春水忽迷芦苇丛。
赤蟹白鱼今稍稍，红樱紫笋已匆匆。
船窗尽日看山色，多少好山供眼中。...
稍稍
重过东野故居
陈必复
郭外有村名孟堡，旧传君此卜幽栖。
草荒东野千年宅，水绕南山一曲溪。
人物不生诗渺渺，秋风无语恨凄凄。
可怜如许衣冠士，不为留祠向竹西。...
秋风
领客游闻人氏省庵园
陈必复
半夜雨方住，一春晴不常。
倚栏听鸟语，开户纳花香。
庭暮竹阴净，池风水气凉。
几番吟未稳，步月细平章。
风水
郊行·夏半余寒在
陈必复
夏半余寒在，新秧绿未齐。
僧归知有寺，水尽觉无溪。
疏径风行箨，空庭鸟篆泥。
东郊有幽致，小暇一扶藜。
风行
席上和林端隐韵
陈必复
云压檐花得，溪禽湿不飞。
烟林生暝色，雨砌上苔衣。
暮鼓深村急，疏钟远寺微。
吟窗得新句，写向锦囊归。
五月十三日偶成
陈必复
富贵真同一蚁丘，宠荣多处独多忧。
静观草木自生意，晚爱溪山多胜游。
竹岂有情那得醉，鸡宁解语亦能愁。
纷纷数子成何事，只合求田问舍休。...
纷纷
五百节·独游苦无侣
陈必复
独游苦无侣，偶步到前川。
春水绿於染，山花红欲然。
冷烟寒食月，小雨浴蚕天。
此去嬉游少，风光又一年。
小雨
吴江道中·叶老蚕登箔
陈必复
叶老蚕登箔，泥肥燕葺窠。
晓风帆腹饱，夜雨柂梢高。
久客交游少，一春行役多。
短蓬终日坐，煮茗读离骚。
交游
闻虏退后作
陈必复
小臣忧国志，所愿见时平。
刁斗春防塞，囊书夜入京。
边风吹冷骨，淮月浸重城。
失喜天骄死，传闻已息兵。
传闻
苇迳·苇迳通支港
陈必复
苇迳通支港，舟行倚岸斜。
晓沙含宿雨，老树著疏花。
岁月春需暮，人烟水驿赊。
仍年为客恨，飘泊只堪嗟。
岁月
题东坡画像
陈必复
东坡先生谪仙人，骑鲸海宇几十春。
麾呵日月斥八极，笑触丰缺天不嗔。
万里归来故无恙，诸公非复先朝臣。
空令后世拜公像，洛阳宫阙今成尘。...
无恙
宿龙山精舍
陈必复
偶贪禅宇静，补被到深要。
夜榻僧同话，寒檐客自吟。
窗明疑积雪，树黑泽常阴。
犹恨匆匆出，丁宁约重寻。
丁宁
书斋戏题·数檐隙地葺幽斋
陈必复
数檐隙地葺幽斋，小作轩窗傍竹开。
行蚁上缘风折笋，饥鸦争啄雨残梅。
闭门惟有读书乐，爱客苦无佳士来。
最忆西湖柳阴底，扁舟欲去尚徘徊。...
读书
松江·嗟我赋归役
陈必复
嗟我赋归役，怜君尚滞留。
江风借行色，山月伴离愁。
天地日以肃，星辰夜欲浮。
东篱菊花约，莫易负清秋。
星辰
漫赋·篝灯读易听更残
陈必复
篝灯读易听更残，微雨萧萧独闭关。
治世岂无谋可献，书生从古命多寒。
数茎须为忧时白，一点心犹报国丹。
未肯轩裳便尘土，此身翻恐误儒冠。...
点心
东野故居·先生高隐地
陈必复
先生高隐地，遗迹尚堪寻。
出郭只疑近，入村还觉深。
秋光淡平野，暝色带遥吟。
几度祠边过，诗成不敢吟。
平野
搆得·搆得数檐椽
陈必复
搆得数檐椽，閒身与静便。
半帘花影碎，一树鸟声圆。
吟苦瘦於旧，春寒多似前。
闭门无客过，心事付琴过。
心事
偶成·绕屋栽梅亦可人
陈必复
绕屋栽梅亦可人，最怜夏月绿阴清。
前村雨过山如洗，深径风来竹自鸣。
涤砚不嫌池水冷，写书受傍午窗明。
近吟未许人知得，且向梅边隐姓名。...
姓名
晨征·乱山迎马首
陈必复
乱山迎马首，树色辨微茫。
犬吠一村月，鸦啼满屋霜。
近郊人语早，远市漏声长。
隔岸谁家圃，疏梅出短墙。
近郊
明府叔·异政人能说
陈必复
异政人能说，新吟客为传。
一官清似水，万事信於天。
养鹤分厨料，收书出俸钱。
昼庭少公事，闭阁抱琴眠。
公事
明府叔·容易成离索
陈必复
容易成离索，临分重忍言。
夜船杨柳岸，晓枕荻花村。
山雨断云肢，溪风生浪痕。
悬知自公退，怀抱欠同论。
怀抱
江湖·江湖路远总风波
陈必复
江湖路远总风波，欲各山中制芰荷。
黄叶落来秋色晚，乱鸦归处夕阳多。
惯经世态知时异，拙为身谋惜岁过。
有屋一区田二顷，分无清梦到鸣珂。...
世态
偶出·野店芒鸡曙
陈必复
野店芒鸡曙，篱荆带暝开。
漏声随雨尽，山色傍船来。
事来归书卷，生涯付酒杯。
溪翁往还惯，不怕白鸥猜。
生涯
迟客小轩·约客久不至
陈必复
约客久不至，春明坐小轩。
墙阴侵霁色，檐晕上波痕。
晴色麦花老，暖风莺语繁。
午庭人寂寂，桃李亦无言。
桃李
嘉禾境上·联畴冈势断
陈必复
联畴冈势断，缺岸浪痕垂。
野店茅柴酒，人家槿树篱。
逆风鱼上少，连雨稻开迟。
客路秋偏好，归程尽是诗。
逆风
过隐者居·瘦筇独与鹤相随
陈必复
瘦筇独与鹤相随，行尽荒郊入翠微。
溪鸟喜晴将子浴，山蜂傍暖采花归。
空村岁月徵书晚，深径蒿莱客屦稀。
久欲依居图别业，自愁无计泣牛衣。...
岁月
和客用韵·麦风翻蝶梦
陈必复
麦风翻蝶梦，花露湿蜂窠。
水阔浪痕帖，雨晴云气高。
酒功书下下，诗料办多多。
拟唤三高起，豪吟些楚骚。
花露
归自德清·午阴云弄日
陈必复
午阴云弄日，水涨浪侵矶。
小港渔舟聚，深村酒户稀。
牛闲童自睡，蚕熟客方归。
隔岸人家近，缫声出翠微。
熟客
村家·绕郭一溪斜
陈必复
绕郭一溪斜，溪村八九家。
招邀过邻里，款曲话桑麻。
老树低眠石，寒流浅漱沙。
吾生尚萍梗，愧尔独兴嗟。
寒流
防风氏庙·一去归期不复闻
陈必复
一去归期不复闻，故乡目断会稽云。
乌江空堕将军泪，蜀国曾招望帝魂。
两壁衣冠存古貌，千年城郭说邦君。
遗民尚指专画骨，老树槎牙枕庙门。...
城郭
读后山诗·百世人参杜陵句
陈必复
百世人参杜陵句，一灯晚得后山传。
天寒霜重隼孤击，木落江空花自妍。
绝代文章惊此老，半生心力尽他年。
后来不作嗟谁继，古意凄凉付断编。...
心力
舟中得催字·山郭少晴日
陈必复
山郭少晴日，春阴欲酿梅。
岸痕新雨过，岛色晓云开。
数鸟烟中落，一帆天外来。
溪行正如画，频报长年催。
中落
舟行崇德·落日挂征帆
陈必复
落日挂征帆，西风客袂单。
灯明村店近，船重水程宽。
芦蓼作秋意，汀洲生晚寒。
钟声烟外寺，山色梦中看。
中看
赠林尚仁·溪边著吟屋
陈必复
溪边著吟屋，亦足老生涯。
洗砚浑池水，敲棋落案花。
客来多载酒，童去自煎茶。
爱尔丰标异，逢人满口夸。
老生
赠张駉·乍见语相合
陈必复
乍见语相合，苦吟心更亲。
老於琴得趣，隐与牧为邻。
一夜檐花雨，十年江树春。
所交半湖海，恨晚识斯人。
远游·关山劳眺望
陈必复
关山劳眺望，宇宙忆经行。
地隔南溟断，天低北斗横。
高谯闻远柝，孤枕历寒更。
只影惟堪吊，殊乡鲜弟兄。
弟兄
元日酌悠然赋坐客悠字韵
陈必复
东风第一番春游，白袷清樽半日休。
花气未醒蜂蝶懒，宿寒犹殢雨云愁。
人烟带郭居全少，林沼当轩趣迥幽。
吟过小桥归梦晚，乱钟何处思悠悠。...
悠悠
客枕·客枕偏饶睡
陈必复
客枕偏饶睡，春归尚拥绵。
屋深灯易晕，漏短梦难圆。
栖鸟警凉夜，闹蛙喧雨天。
一声柔橹过，何处上溪船。
幽兴·自折疏花插小瓶
陈必复
自折疏花插小瓶，醉眠明月读骚经。
白云也识幽人意，分与秋山一半青。
花插
梅花·瘦得冰肌骨亦清
陈必复
瘦得冰肌骨亦清，诗人於尔独关情。
孤高不受尘埃涴，洁白独嫌缟练轻。
天下有花皆北面，岁寒惟雪可同盟。
当时只欠灵均识，不与离骚写姓名。...
姓名
积潦简友人
陈必复
暝锁层阴重，霾深失远峦。
积流上篱落，飞影度栏干。
石发梳风瘦，垣衣护雨寒。
深怀裹饭去，终愧往来难。
篱落
咏狂虏·狂虏保时静
陈必复
狂虏保时静，干戈卒未休。
乾坤犹半拆，汴泗自东流。
腥日鼪鼯野，悲风鸿雁秋。
诸贤江左计，长为晋人羞。

陈必复的诗词名句全集
