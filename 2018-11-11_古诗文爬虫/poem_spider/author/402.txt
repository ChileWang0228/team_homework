诗人:来鹄
作品数目：28篇
朝代：唐代
诗人简介：来鹄(?-883)，即来鹏（《全唐诗》作来鹄），唐朝诗人，豫章（今江西南昌市）人。相传来鹏家宅在南昌东湖徐孺子亭边，家贫，工诗，曾自称乡校小臣，隐居山泽。师韩柳为文，大中(847-860)咸...
<<子规·月落空山闻数声>> <<新安官舍闲坐>> <<山中避难作>> <<鄂渚除夜书怀>> 
<<寒食山馆书情>> <<圣政纪颂>> <<蚕妇·晓夕采桑多苦辛>> <<云·千形万象竟还空>> 
<<题庐山双剑峰>> 

来鹄的诗词全集

子规·月落空山闻数声
来鹄
月落空山闻数声，此时孤馆酒初醒。
投人语若似伊泪，口畔血流应始听。
落空
圣政纪颂
来鹄
三皇不书，五帝不纪。有圣有神，风销日已。何教何师，
生来死止。无典无法，顽肩奡比。三皇实作，五帝实治。
成天造地，不昏不圯。言得非排，文得圣齿。表表如见者，
莫若乎史。是知朴绳休...
三皇
云·千形万象竟还空
来鹄
千形万象竟还空，映水藏山片复重。
无限旱苗枯欲尽，悠悠闲处作奇峰。
无限
鹭鸶·袅丝翘足傍澄澜
来鹄
袅丝翘足傍澄澜，消尽年光伫思间。
若使见鱼无羡意，向人姿态更应闲。
姿态
除夜·事关休戚已成空
来鹄
事关休戚已成空，万里相思一夜中。
愁到晓鸡声绝后，又将憔悴见春风。
春风
游鱼·弄萍隈荇思夷犹
来鹄
弄萍隈荇思夷犹，掉尾扬鬐逐慢流。
应怕碧岩岩下水，浮藤如线月如钩。
梅花·枝枝倚槛照池冰
来鹄
枝枝倚槛照池冰，粉薄香残恨不胜。
占得早芳何所利，与他霜雪助威棱。
助威
卖花谣·紫艳红苞价不同
来鹄
紫艳红苞价不同，匝街罗列起香风。
无言无语呈颜色，知落谁家池馆中。
颜色
新安官舍闲坐
来鹄
寂寞空阶草乱生，簟凉风动若为情。
不知独坐闲多少，看得蜘蛛结网成。
蜘蛛
山中避难作
来鹄
山头烽火水边营，鬼哭人悲夜夜声。
唯有碧天无一事，日还西下月还明。
烽火
鄂渚除夜书怀
来鹄
鹦鹉洲头夜泊船，此时形影共凄然。难归故国干戈后，
欲告何人雨雪天。箸拨冷灰书闷字，枕陪寒席带愁眠。
自嗟落魄无成事，明日春风又一年。...
春风
寒食山馆书情
来鹄
独把一杯山馆中，每经时节恨飘蓬。侵阶草色连朝雨，
满地梨花昨夜风。蜀魄啼来春寂寞，楚魂吟后月朦胧。
分明记得还家梦，徐孺宅前湖水东。...
朦胧
蚕妇·晓夕采桑多苦辛
来鹄
晓夕采桑多苦辛，好花时节不闲身。
若教解爱繁华事，冻杀黄金屋里人。
繁华
题庐山双剑峰
来鹄
倚天双剑古今闲，三尺高于四面山。
若使火云烧得动，始应农器满人间。
四面
宛陵送李明府罢任归江州
来鹄
菊花村晚雁来天，共把离觞向水边。官满便寻垂钓侣，
家贫已用卖琴钱。浪生湓浦千层雪，云起炉峰一炷烟。
倘见吾乡旧知己，为言憔悴过年年。...
憔悴
清明日与友人游玉粒塘庄
来鹄
几宿春山逐陆郎，清明时节好烟光。归穿细荇船头滑，
醉踏残花屐齿香。风急岭云飘迥野，雨余田水落方塘。
不堪吟罢东回首，满耳蛙声正夕阳。...
水落
病起·春初一卧到秋深
来鹄
春初一卧到秋深，不见红芳与绿阴。窗下展书难久读，
池边扶杖欲闲吟。藕穿平地生荷叶，笋过东家作竹林。
在舍浑如远乡客，诗僧酒伴镇相寻。...
东家
鄂渚清明日与乡友登头陀山
来鹄
冷酒一杯相劝频，异乡相遇转相亲。落花风里数声笛，
芳草烟中无限人。都大此时深怅望，岂堪高处更逡巡。
思量费子真仙子，不作头陀山下尘。...
逡巡
金钱花·也无棱郭也无神
来鹄
也无棱郭也无神，露洗还同铸出新。
青帝若教花里用，牡丹应是得钱人。
牡丹
早春·新历才将半纸开
来鹄

新历才将半纸开，小庭犹聚爆竿灰。
偏憎杨柳难钤辖，又惹东风意绪来。

杨柳
子规·雨恨花愁同此冤
来鹄
雨恨花愁同此冤，啼时闻处正春繁。
千声万血谁哀尔，争得如花笑不言。
子规
鹦鹉·色白还应及雪衣
来鹄
色白还应及雪衣，嘴红毛绿语仍奇。
年年锁在金笼里，何似陇山闲处飞。
鹦鹉
偶题·近来灵鹊语何疏
来鹄
近来灵鹊语何疏，独凭栏干恨有殊。
一夜绿荷霜剪破，赚他秋雨不成珠。
凭栏
偶题·水边箕踞静书空
来鹄
水边箕踞静书空，欲解愁肠酒不浓。
可惜青天好雷雹，只能驱趁懒蛟龙。
青天
惜花·东风渐急夕阳斜
来鹄
东风渐急夕阳斜，一树夭桃数日花。
为惜红芳今夜里，不知和月落谁家。
夕阳
洞庭隐·高卧洞庭三十春
来鹄
高卧洞庭三十春，芰荷香里独垂纶。
莫嫌无事闲销日，有事始怜无事人。
古剑池·秋水莲花三四枝
来鹄
秋水莲花三四枝，我来慷慨步迟迟。
不决浮云斩邪佞，直成龙去欲何为。
浮云
闻蝉·绿槐阴里一声新
来鹄
绿槐阴里一声新，雾薄风轻力未匀。
莫道闻时总惆怅，有愁人有不愁人。

来鹄的诗词名句全集
晓夕采桑多苦辛，好花时节不闲身。 来鹄。  <<蚕妇·晓夕采桑多苦辛>> 

蚕妇·晓夕采桑多苦辛。 若教解爱繁华事，冻杀黄金屋里人。 来鹄。  <<蚕妇·晓夕采桑多苦辛>> 

蚕妇·晓夕采桑多苦辛。 千形万象竟还空，映水藏山片复重。 来鹄。  <<云·千形万象竟还空>> 

云·千形万象竟还空。 倚天双剑古今闲，三尺高于四面山。 来鹄。  <<题庐山双剑峰>> 

题庐山双剑峰。 若使火云烧得动，始应农器满人间。 来鹄。  <<题庐山双剑峰>> 

题庐山双剑峰。 无限旱苗枯欲尽，悠悠闲处作奇峰。 来鹄。  <<云·千形万象竟还空>> 

