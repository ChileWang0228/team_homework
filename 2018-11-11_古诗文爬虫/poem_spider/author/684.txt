诗人:万寿祺
作品数目：6篇
朝代：清代
诗人简介：万寿祺（1603年-1652年），明末清初文学家、书画家。字年少，又字介若、内景，入清衣僧服，改名慧寿，又名明志道人、寿道人、寿若、若若，世称年少先生，祖籍江西南昌，曾祖辈迁至江...
<<行脚·杖钵孤踪去>> <<闻雁·此夕初闻雁>> <<送严大南旋>> <<同阎大湖上步月>> 
<<答王大·楚州风雨夜徘徊>> <<访韩圣秋于乌龙潭韩时将远去>> 

万寿祺的诗词全集

访韩圣秋于乌龙潭韩时将远去
万寿祺
乌龙潭上泛菰蒲，舴艋三舟酒百壶。
一息尚存犹道路，千秋所恃在江湖。
西京冠剑曾前席，南国莺花入大都。
我始逢君君欲去，柳稊初放听啼乌。...
南国
同阎大湖上步月
万寿祺
残霭动疏林，平畴入远浔。
月圆今夕话，风碎隔年心。
蹙蹙江湖窄，瞿瞿天地深。
偶传消息好，喜慰一登临。
天地
答王大·楚州风雨夜徘徊
万寿祺
楚州风雨夜徘徊，千里双淮极望开。
回首渔矶多避世，惊心乔木一登台。
二陵残黍西风急，十郡寒笳北吹哀。
君自冥冥修雁羽，苍茫海国独归来。...
西风
行脚·杖钵孤踪去
万寿祺
杖钵孤踪去，凄其驿路间。
水喧沂北道，风撼穆南关。
飞鸟移前浦，归云满故山。
五年江上客，今有几人还？
行脚
闻雁·此夕初闻雁
万寿祺
此夕初闻雁，居然知异乡。
惊心万里月，回首一年霜。
未敢同胡越，非因谋稻粱。
天涯沦落者，半夜起彷徨。
半夜
送严大南旋
万寿祺
残菊淮西路，西风淹问津。
三年同梦客，千里送归人。
惭愧余知己，凄凉卜旧邻。
怜君天下士，今在五湖滨！

万寿祺的诗词名句全集
