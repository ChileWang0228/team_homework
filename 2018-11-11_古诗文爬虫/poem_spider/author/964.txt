诗人:程诰
作品数目：27篇
朝代：明代
诗人简介：程诰，字自邑，歙县人。生平好游，所至山川都邑，辄纪以诗。著《霞城集》二十四卷。卷帙虽多，亦瑕瑜互见，朱彝尊《静志居诗话》云：诰诗气格专学空同，第才情稍钝，色泽未鲜，五言庶...
<<次阳逻堡>> <<送友人游沛中>> <<期允伯不至>> <<南山寻许宣平故居>> 
<<紫极宫访刘安元>> <<闻吴德徵岭表消息>> <<过未央宫遗址>> <<雒下逢汪子明>> 
<<杂诗·闲观逸民传>> 

程诰的诗词全集

南山寻许宣平故居
程诰
心期掇瑶草，扶杖陟崔嵬。
径狭缘云密，禽喧讶客来。
犹疑沽酒去，未即卖薪回。
何处寻仙迹，碧桃云外开。
犹疑
紫极宫访刘安元
程诰
尔溯严陵濑，来为歙浦游。
载书经水驿，下榻借山楼。
雾变初晴雨，蝉吟未夏秋。
高高翠微里，而我此相求。
翠微
杨都统家小青衣
程诰
自按梨园谱，谁传乐府词。
见人羞不语，含笑转身时。
含笑
次阳逻堡
程诰
征骑晚骎骎，陂湖驿路侵。
见山思隐计，投馆得归心。
市近春风软，江遥暮雨深。
提壶问村酒，谁惜解囊金。
春风
送友人游沛中
程诰
倾盖即相知，逢君白恨迟。
丘园遽为别，弧矢独何之。
云指真人气，风歌猛士词。
荒台如更上，莫及暮秋时。
猛士
期允伯不至
程诰
寒气肃岩扉，烟光静翠微。
上方鸣磬彻，中夜一僧归。
雨嶂啼猿寂，风林宿鸟飞。
云峦心赏共，忍遣此宵违。
翠微
闻吴德徵岭表消息
程诰
汝系燕台狱，争传市虎新。
一身投远戍，万里作流人。
岭庙期鸦鬼，村徭问雁程。
图书抛旧宅，冠盖失芳邻。
雪忆三河夜，花经百粤春。
遥将荒徼信，还慰故园亲。...
三河
过未央宫遗址
程诰
木落汉宫秋，寒虫苦悲咽。
君看草色丹，犹染淮阴血。
淮阴
雒下逢汪子明
程诰
我行西入秦，驱车雒阳陌。
相逢故乡亲，况是东归客。
故乡
杂诗·闲观逸民传
程诰
闲观逸民传，独爱鹿门老。
上冢亦携家，城市未尝到。
床下拜卧龙，畎亩终身好。
遗安一时言，千古仰高蹈。
终身
杂诗·野人得美芹
程诰
野人得美芹，谓俦千金璆。
献君君弗顾，讵知非君羞。
微诚既已达，浩歌还旧丘。
本无璞中质，宁冀连城酬。
连城
有赠·几度尊前恼使君
程诰
几度尊前恼使君，锦宫花色艳绡裙。
平生入眼谁堪比，十二峰头一片云。
入眼
春江行·垆头新酒柘枝黄
程诰
垆头新酒柘枝黄，郎醉尊前不上床。
一声鸟啼天未曙，东风吹上巴船航。
东风
水帘洞·径平草木深
程诰
径平草木深，幽碧日以积。
遂使水帘胜，咫尺千里隔。
真源不可问，惆怅净色白。
窟石冷秋根，何由漱云液。
惆怅
宿河上·天势近河低
程诰
天势近河低，村孤夜气凄。
风腥水神过，月黑山鬼啼。
梦断楚丘北，情驰梁苑西。
夹池修竹畔，枚马几羁栖。
丘北
东风·南郡非吾土
程诰
南郡非吾土，东风慰久稽。
看花中酒后，羸马故城西。
郢树连襄远，巴山到楚低。
王孙归未得，芳草自萋萋。
萋萋
浦口曲·家临五溪水
程诰
家临五溪水，浣纱歙浦口。
恐有寄来书，君行见郎否？
琵琶亭·残照皋亭夕
程诰
残照皋亭夕，秋风旅雁飞。
琵琶千载恨，泪满逐臣衣。
琵琶
咏史·易水长虹白
程诰
易水长虹白，将军首入秦。
荆轲无剑术，不是报仇人。
报仇
班婕妤·梦断清宵月
程诰
梦断清宵月，愁深长乐宫。
无劳怨团扇，渐冷是秋风。
团扇
瓜州送鲍世重
程诰
沙上问归帆，日美北风起。
遥看一片云，飞度江南水。
江南
春闺·画楼红烛黄昏
程诰
画楼红烛黄昏，思妇啼春泪痕。
杨柳轻烟别院，梨花细雨重门。
杨柳
关西杂咏
程诰
千年回磴绝鸣銮，太乙祈灵有汉坛。
一夜悲风铜柱折，仙人垂泪下金盘。
南征行·新河命将出屯营
程诰
新河命将出屯营，画戟雕弓耀日明。
洗马真临江汉水，擒蛟空捣豫章城。
临江
南征行·天门初日上蓬莱
程诰
天门初日上蓬莱，彩仗迎春队队来。
驰道传呼龙仗过，百工争看打球回。
驰道
送郑思祈游越
程诰
镜水芙蓉五月花，听歌知道越儿家。
即看涛雪临沧海，便挂樵风溯若耶。
临沧
送芸上人
程诰
行尽春山翠万重，新林浦月坐闻钟。
横江东去长鸣鹤，巢寄南朝第几松。

程诰的诗词名句全集
