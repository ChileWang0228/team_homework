诗人:邓允端
作品数目：7篇
朝代：宋代
诗人简介：邓允端，字茂初，临江（今江西樟树西南）人（《江湖后集》卷一五）。今录诗八首。
<<古乐府·梧桐叶落秋容早>> <<过处士山斋>> <<绝句·楚岸卸轻帆>> <<遣兴·得志心偏壮>> 
<<秋兴·轻烟漠漠锁晴岚>> <<试笺·拨开宿火起炉烟>> <<题社友诗稿>> 

邓允端的诗词全集

古乐府·梧桐叶落秋容早
邓允端
梧桐叶落秋容早，夜夜寒蛩泣衰草。
凤钗金冷鬓云凋，可惜红颜镜中老。
音尘望断沈双鲤，唤起相思何日已。
琐窗人静月轮孤，六曲屏山冷如水。...
唤起
过处士山斋
邓允端
一室萧疏甚，禅床印佛宗。
树阴生石藓，茶鼎带松风。
去去水千里，行行山几重。
佩琴与诗卷，回首翠微中。
回首
绝句·楚岸卸轻帆
邓允端
楚岸卸轻帆，停舟曲江曲。
日暮塞鸿归，春水平桥绿。
水平
遣兴·得志心偏壮
邓允端
得志心偏壮，谋生事转疏。
雨蓑春种药，月案夜抄书。
穷达虽同道，功名不定居。
凭谁报消息，为问近何如。
定居
秋兴·轻烟漠漠锁晴岚
邓允端
轻烟漠漠锁晴岚，野水溪边小驻骖。
日暮征鸿落何处，似将风景过江南。
江南
试笺·拨开宿火起炉烟
邓允端
拨开宿火起炉烟，留得馀香伴夜禅。
落尽碧桃春不管，东风却放柳飞绵。
东风
题社友诗稿
邓允端
诗里玄机海样深，散于章句敛于心。
会时要似庖丁刃，妙处应同靖节琴。
韵胜想君言外得，字新令我意边寻。
痴人说梦终难信，何日樽前取次吟。...

邓允端的诗词名句全集
