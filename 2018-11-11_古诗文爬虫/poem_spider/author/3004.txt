诗人:葛庆龙
作品数目：7篇
朝代：宋代
诗人简介：葛庆龙，号秋巖，又号寄渔翁、江南野道人，九江（今属江西）人，寓越。早年尝入匡庐学浮屠法，后归俗，放浪江湖以终，王易简函其骨於仙人洞。事见《宋诗纪事》卷八○引《霏雪录》。...
<<筇杖·白发慵巾短短衣>> <<谢理得惠书>> <<咏黄石公>> <<游宝林寺·坐如有待思依依>> 
<<赠僧·七轴莲经供茗瓢>> <<题仙人洞并谢草堂方公所赠石匣>> <<赠石匣·云长镇洞有时开>> 

葛庆龙的诗词全集

筇杖·白发慵巾短短衣
葛庆龙
白发慵巾短短衣，闲行斜倚小筇枝。
自家弄影犹痴绝，只似初骑竹马时。
竹马
谢理得惠书
葛庆龙
五朵飞来渍剡藤，重重响以水泠泠。
不教落在红尘耳，读与青松白鹤听。
红尘
咏黄石公
葛庆龙
挟书律重火犹光，天下岩搜不敢藏。
圯上老人无见者，一编亲写授张良。
黄石
游宝林寺·坐如有待思依依
葛庆龙
坐如有待思依依，看竹回廊出寺迟。
窅窅绿荫清寂处，半窗斜日两僧棋。
绿荫
赠僧·七轴莲经供茗瓢
葛庆龙
七轴莲经供茗瓢，一龛乡佛性松寮。
舶香亦带鱼龙气，自采枝头柏子烧。
带鱼
题仙人洞并谢草堂方公所赠石匣
葛庆龙
多谢林僧亦好奇，新遗石匣我酬诗。
鹤胎收却云封裹，付嘱山灵木客时。
多谢
赠石匣·云长镇洞有时开
葛庆龙
云长镇洞有时开，石匣终藏化鹤胎。
千岁不须华表柱，飞鸣南向洞山来。

葛庆龙的诗词名句全集
