诗人:高质斋
作品数目：8篇
朝代：宋代
诗人简介：高质斋，失其名。清康熙时高士奇辑高翥《菊磵集》，附其诗入集中（《菊磵集》高士奇序）。今录诗五首。
<<秋日溪亭>> <<溪石呈李思道>> <<道傍菊·荆棘丛中是故邻>> <<寒梅野雀图>> 
<<建德县咏怀>> <<勉婿史弥大>> <<夜泊李阳驿>> <<纪兴·湖上人家万木村>> 


高质斋的诗词全集

道傍菊·荆棘丛中是故邻
高质斋
荆棘丛中是故邻，更无君子与相亲。
含英吐秀西风里，空把芳心向路人。
西风
秋日溪亭
高质斋
帘卷柴桑晚，深山俗驾疏。
荒苔留鹤迹，落叶带虫书。
竹翠侵香案，泉声漱石渠。
烟霞便一枕，应笑把犁锄。
石渠
溪石呈李思道
高质斋
共坐溪边石，溪清心自凉。
鱼惊烟艇过，鸥笑野人忙。
细草侵衣绿，飞花点鬓香。
东风尘暂息，拍手送斜阳。
飞花
寒梅野雀图
高质斋
阴阴榕叶覆寒梅，山径无踪尽绿苔。
啼鸟自知安稳处，成群飞去又飞来。
安稳
建德县咏怀
高质斋
日午珍堂吏散衙，不愁鬓雪点乌纱。
讼清犴狱尘封草，人静公庭鸟啄花。
惟愿儿童无冻馁，每令野老劝桑麻。
圣恩未报吾心赤，肯效青门学种瓜。...
儿童
勉婿史弥大
高质斋
老朽归田久，鸟纱白发新。
经纶天下事，都属少年人。
少年
夜泊李阳驿
高质斋
风拂乌纱两鬓秋，李阳溪上夜停舟。
市灯闪月闻鸣犬，城柝敲高起睡鸥。
千里远驰承宠命，通宵不寐为民忧。
幽怀自信清如洗，独倚篷窗看斗牛。...
通宵
纪兴·湖上人家万木村
高质斋
湖上人家万木村，白云深护读书门。
年来不管头颅白，自贺清风酒一樽。

高质斋的诗词名句全集
