诗人:曾子良
作品数目：6篇
朝代：宋代
诗人简介：曾子良（1224-？）字仲材，号平山。江西金溪石门乡长兴村人。宋末元初诗人、学者。学者称平山先生。度宗咸淳四年（1268）进士，调兴安尉，迁知淳安县，为官清正谨慎，严于自守。当时...
<<题高远楼>> <<题章明叔春雨庵>> <<挽知临安府兼浙西制置使曾公>> <<挽知临安府·永绍传贤启>> 
<<挽知临安府·立海终风黑>> <<挽知临安府·返輤荣归寝>> 

曾子良的诗词全集

题高远楼
曾子良
独行三十六峰头，飞过东华百尺楼。
今日中原前日梦，天人极乐世人愁。
后千载续后千载，外九州环外九州。
此处名烦君著眼，区区复记又何求。...
九州
题章明叔春雨庵
曾子良
春雨生草木，雨去作流水。
流水不顾返，草木生未已。
愿随流水去，一日行万里。
流水
挽知临安府兼浙西制置使曾公
曾子良
德佑思良弼，江西出大臣。
报忠昭汉议，靖献有殷仁。
皦日五朝老，清风百世人。
几时归衮绣，秋草卧麒麟。
清风
挽知临安府·永绍传贤启
曾子良
永绍传贤启，慈元拱女尧。
鳌山犹贔屭，鹏海极扶摇。
宫殿春旗晓，帘帷社饭朝。
龙髯攀不及，鸾驭去何遥。
宫殿
挽知临安府·立海终风黑
曾子良
立海终风黑，洗光双日红。
余波溅渤解，仙仗岌崆峒。
宗庙神灵在，公师礼数崇。
平生精履屐，尚觉小臣忠。
礼数
挽知临安府·返輤荣归寝
曾子良
返輤荣归寝，帷堂哭设衣。
神情如梦叶，沧海怅心违。
百世功言立，千年城郭非。
任安犹未死，哀泪不堪挥。

曾子良的诗词名句全集
