诗人:居节
作品数目：60篇
朝代：明代
诗人简介：居节（约1524-约1585），明代书画家。字士贞，一作贞士，号商谷、西昌逸士，吴州（治今江苏苏州）人。少从文徵明游，书、画为入室弟子。山水画法简远，有宋人之风。家本业织，籍隶织局，...
<<新晴寺阁>> <<岁暮·凄凄风色紧>> <<春暮睡起>> <<送汪公珣重游塞上>> 
<<无题简洵美>> <<简克承丈>> <<无题四首戏呈孝甫子建>> <<邻农以麦饭菜羹见饷>> 
<<舟行书事>> 

居节的诗词全集

新晴寺阁
居节
苦潦愁霖思不禁，偶梯香阁出丛林。
酒旗巷陌桃花遍，燕子人家春水深。
独鸟自飞吴苑树，千山不尽楚江阴，
清明已近芳菲日，鼓角偏伤迟暮心。...
清明
简克承丈
居节
临顿东头水竹居，路人尽识隐君庐。
墨香小研磨铜雀，芸草残编辟蠹鱼。
白首尚玄犹自苦，黄花对酒近何如。
青山尽有萧闲事，欲寄芭蕉不可书。...
黄花
新秋雨后夜坐
居节
山萤一点拂衣流，茉莉花开香暗浮。
河汉影斜初过雨，井桐凉堕已迎秋。
玉笙小院当年月，纨扇长门昨夜愁。
惆怅瑶芳易凋谢，美人何处独登楼。...
纨扇
秋日早起
居节
虫声半掩荜门空，短发朝来不受风。
日出山光落衣桁，雨余秋色在梧桐。
蹉跎海岳孤筇外，荏苒年华一镜中。
万事浮云多变灭，莫将衰泪泣途穷。...
荏苒
吴门春游曲·谁家年少恣春游
居节
谁家年少恣春游，翠幄朱旗三橹舟。
齐唱棹歌江似沸，黄莺啼杀不回头。
齐唱
岁暮·凄凄风色紧
居节
凄凄风色紧，鸡犬静柴门。
田野无它事，溪山有此村。
暮寒深白屋，邻语近黄昏。
且复篝灯坐，空怜齿发存。
黄昏
春暮睡起
居节
避俗年来聊避喧，移家犹未问桃源。
雨晴门巷皆山色，花落春衣半酒痕。
身在江湖谁是客，心空梦幻已忘言。
游丝柳絮偏无赖，遍逐东风去绕村。...
江湖
送汪公珣重游塞上
居节
才子亦弓裘，重为万里游。
颇谙区脱语，未饮月支头。
雪上黄云色，沙中暮角愁。
功名少年事，塞草易为秋。
功名
无题四首戏呈孝甫子建
居节
高楼月色白于霜，画枕屏寒夜未央。
织女机丝隔河汉，娥皇竹泪满潇湘。
双飞自托云中鹄，一曲空弹《陌上桑》。
妒女津头潮不到，江流却似九回肠。...
回肠
岁暮山村
居节
清霜红日满高林，烟火萧疏灌莽深。
欲和楚吟无《白雪》，能生壮色少黄金。
尝饥俊鹘呼风过，不雨寒云起夕阴。
何事悲欢却成疾，如灰已冷少年心。...
少年
宿道院·解橐神仙宅
居节
解橐神仙宅，青萝小洞房。
何人识紫气，无梦熟黄粱。
床拂如云石，帘飞似水霜。
不知寒漏永，消尽读经香。
洞房
壬午元旦
居节
钟鼓高城送腊徂，云霞曙色上桃符。
日随岁月开三始，春与莺花到五湖。
借宅南山非捷径，对人故态是狂奴。
依然旧识东风面，柳眼青青向酒垆。...
捷径
无题·力薄慵梳十八鬟
居节
力薄慵梳十八鬟，梦回谁与说双鸾。
鹅儿酒嫩堪成醉，云母屏凉不障寒。
芳草都从行处长，春山岂是画时残。
金鱼笺纸回文句，昨夜灯前仔细看。...
金鱼
春寒·重楼燕子隔天涯
居节
重楼燕子隔天涯，五柳阴疏未聚鸦。
十日春寒淹雨雪，几番风信到梨花。
横塘水长听莺处，小巷泥深卖酒家。
多少朱门咽弦管，沉香火底按琵琶。...
酒家
春寒·春欲分时寒更深
居节
春欲分时寒更深，阑风伏雨昼阴阴。
不通燕子重帘闭，憔悴花枝病酒心。
燕子
吴门春游曲·春江花月满春烟
居节
春江花月满春烟，夜夜琵琶宿画船。
城上乌啼霜又落，紫檀槽暖不成眠。
紫檀
梦游仙·一缄云札早相邀
居节
一缄云札早相邀，去听嬴家弄玉箫。
台倚凤皇花不谢，车将翡翠路非遥。
夜珠似水鲛人泪，春服如冰织女绡。
薤酒千杯未成醉，赤阑桥外上秋潮。...
织女
梦游仙·一叶悠悠太华莲
居节
一叶悠悠太华莲，近来弱水亦胜船。
春寒不上三珠树，海气尝生五色烟。
金凤矮笺邀翰墨，赤龙小辇载神仙。
自从曼倩偷桃后，花已重开今几年。...
神仙
雨中简王德操
居节
有美乌衣秀，神情朗复疏。
能为《鲁灵赋》，善拓会稽书。
江雨钩帘暮，梨花对酒初。
诗成犹未写，待子问何如。
神情
雪中再送玄搢
居节
金昌西望即天涯，寒满扁舟去路赊。
瓜步沙头莫回首，一江风雪似杨花。
回首
无题简洵美
居节
绿鬟欹堕翠蛾愁，蜡烛高烧花满楼。
箫起玉台双引凤，星回银汉一牵牛。
茱萸匣里常藏月，豆蔻枝头不作秋。
昨日江枫吹叶紫，横塘无复采莲舟。...
豆蔻
邻农以麦饭菜羹见饷
居节
来縳作饭菜为羹，惭愧山农饷我情。
一饱年来非易得，五湖无地可躬耕。
五湖
舟行书事
居节
沧江无数白鸥群，欹枕渔歌杳杳闻。
断港浅浮消雪水，薄阴微敛护霜云。
鸡鸣渐觉人家近，木落遥看浦溆分。
茶灶笔床舟一叶，布帆影里见斜曛。...
渔歌
雨后过云公问茶事
居节
雨洗千山出，氤氲绿满空。
开门飞燕子，吹面落花风。
野色行人外，经声流水中。
因来问茶事，不觉过云东。
流水
半塘寺一上人小楼
居节
何处闻清磬，春云度半塘。
茶香连小院，楼影带修廊。
不染莲花净，闲贪佛日长。
晚山如有意，飞翠满绳床。
莲花
秋日·槿花委露渚莲愁
居节
槿花委露渚莲愁，无复红妆荡小舟。
浓淡云山堪入画，萧闲门径自宜秋。
当时载酒人如鹤，昨夜吹箫月满楼。
鸿雁欲来江欲冷，白蘋风起思悠悠。...
悠悠
洵美濒行携歌姬过山中言别阻雨不赴因简以诗
居节
公子临行出翠鬟，新歌能解唱阳关。
不嫌杜牧三觥后，生怕周郎一顾间。
纨扇芙蓉隔秋水，枕屏云雨自青山。
烛花影里银筝畔，谁见惊鸿向月还。...
云雨
听雨遣怀
居节
琴樽几杖静柴门，抱瓮忘机老灌园。
不遇曾闻七十说，出关空著五千言。
高云暮色霜前雁，独树孤烟原上村。
零落楚兰愁未采，一江风雨泣秋魂。...
高云
听雨遣怀·一番秋事老芙蕖
居节
一番秋事老芙蕖，萧飒寒生暮雨余。
村巷犬声如吠豹，邻家灯影有归渔。
重阳酒熟萸初紫，五柳霜清叶未疏。
卖赋虚名吾岂有，向来多病似相如。...
虚名
暮归书事
居节
竹溪萝径自幽清，片片山衣细霭生。
薄暮园庐半烟火，高原禾黍正秋晴。
遥看绿酒悬帘卖，未办青钱挂杖行。
新月柴门牛背笛，澹云红树总诗情。...
柴门
雨夜闻雁
居节
缸斜寒照竹，山静雨围床。
雁到秋如许，人愁夜未央。
江天将只影，霜信过重阳。
小梦知何处，三湘烟水长。
重阳
对酒·三杯莫惜瘦颜酡
居节
三杯莫惜瘦颜酡，百岁其如半去何。
炼尽少年风月在，剩留余事病愁多。
沧江倦客新黄发，空谷佳人旧翠蛾。
竺国蓬山那可问，醉乡深处且婆娑。...
少年
岁暮山村·落木寒云知几重
居节
落木寒云知几重，枇杷花下鹿麋踪。
家贫伏腊犹无计，山静朝昏惟有钟。
雨雪短衣凋薜荔，风尘长剑暗芙蓉。
悠然抱膝歌《梁甫》，伊吕之间是卧龙。...
芙蓉
对雪·老树荒村鸟雀稀
居节
老树荒村鸟雀稀，隔溪茅屋午烟微。
黄云压地门深闭，积雪满山樵未归。
一树梅花闲觅句，十年湖海叹无衣。
钓鱼却忆披蓑客，小艇寒江兴不违。...
梅花
舟中梦后月明江清怅然有怀
居节
月吐青山夜四更，梦回酒醒正寒生。
满空霜色白于雪，绕枕江流细有声。
蚕茧纸新教写字，龙香火暖听吹笙。
少年场上春游骑，葑水桃花旧日情。...
香火
枫桥夜泊·渔火宿江村
居节
渔火宿江村，何人识此情。
变名张俭老，去国蔡雍轻。
独树桥头雨，寒钟夜半声。
春洲有归雁，无那暗魂惊。
夜半
酒次与吴文学
居节
对酒无言兴尽还，豆花棚下有青山。
明朝欲钓鲈鱼去，君若来时恐未闲。
文学
病中口占·年年抱病足中秋
居节
年年抱病足中秋，明月无缘酒有仇。
几两阮宣新蜡屐，一篷鲁望旧操舟。
飞鸿阁外山如画，斫鲙亭前水自流。
料得此时相忆者，冷猿独鹤与驯鸥。...
自流
秋来未登寺阁病中想见其景物幽胜诗简一开士
居节
阁锁空寥秋未攀，风烟宛在画图间。
澹霞斜日半江色，湿翠空云初齐山。
落雁沙头孤笛起，采菱渡口一舟还。
欲扶残病来看月，莫遣知寮早上关。...
渡口
无题·坐倚熏笼火尚温
居节
坐倚熏笼火尚温，钟鸣高阁又黄昏。
梅花雪后门半掩，豆蔻枝头月一痕。
漫说倾城岂颜色，曾闻化石是精魂。
寄君茶碾湘江竹，犹有娥皇泪点存。...
化石
中甫过斋中烹茗清谈试笔写图因题其上
居节
落尽花藤涧水香，松风如水昼初长。
幽人自是山中相，鹤氅黄冠坐夕阳。
夕阳
吴门春游曲
居节
濠上花深翡翠楼，楼前白月涌江流。
香风两岸笙歌合，夜夜烧灯照客舟。
笙歌
吴门春游曲·禁烟将近暖风微
居节
禁烟将近暖风微，桃李阴阴燕子飞。
好向西虹游墅去，薄罗小扇夹纱衣。
将近
梦游仙·水精小殿玉勾阑
居节
水精小殿玉勾阑，鲸甲风生随处看。
四面帘垂常不夜，六铢衣着岂知寒。
翠衿鸟语如鹦鹉，红树花开似牡丹。
报道双成娘子到，麻姑有信问平安。...
牡丹
梦游仙·朱楼翠阁碧桃花
居节
朱楼翠阁碧桃花，花底春云拥路斜。
蓝水有田皆种玉，赤城无树不飞霞。
佩环犹自怜交甫，条脱何缘赠绿华。
惆怅刘郎易归去，重来何处觅胡麻。...
惆怅
子建自楚归过访
居节
湘君庙下鹧鸪啼，芳草王孙去路迷。
春水看消巴蜀雪，桃花游遍武陵溪。
朝云梦里江南路，风雨灯前夜半鸡。
归到故园秋未老，一尊还唱白铜鞮。...
风雨
初春书事
居节
青萝小屋绿莎墙，腊后梅花已试香。
一斗东邻买桑落，千金北客问干将。
读书研破鱼生釜，卧雪斋虚月到床。
欲识溪头春几许，新波新柳似鹅黄。...
读书
过陆华甫西溪草堂
居节
乌目山头客，铜官住十年。
艺兰春满畹，种秫雨连田。
鸭斗溪西草，茶飘竹外烟。
阴阴门柳色，不隔渡头船。
渡头
姚山人携酒同过陆园看梅花
居节
十畮芳园傍水涯，药阑莎径抱山斜。
绿瓷小瓮携春酒，乌角高巾对玉花。
漠漠暗香留月色，萧萧白发醉年华。
如何甫里天随宅，却是西湖处士家。...
萧萧
谷日感怀
居节
谷日条风喜及晴，东皋南陇已春生。
少从剑客游三辅，老傍田家卜五行。
衣食有端终岁计，江山信美故园情。
蹉跎十亩桑阴地，惭愧花林鸟劝耕。...

居节的诗词名句全集
