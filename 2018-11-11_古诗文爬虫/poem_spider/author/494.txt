诗人:令狐挺
作品数目：26篇
朝代：唐代
诗人简介：令狐挺（991一1058），字宪周，山阳（今江苏淮安）人。北宋大臣。仁宗天圣五年（1027）进士，初仕吉州军事推官，迁荆南府节度掌书记，蓝鄂州茶场。擢通判延州，知彭州，改提点两浙路刑狱公...
<<题季子庙>> <<宫词·梦里君王近>> <<登清居台>> <<游昌化精舍>> 
<<善卷先生坛>> <<题鄜州相思铺>> <<凤归云·金井栏边见羽仪>> <<凤归云·饮啄蓬山最上头>> 
<<药圃·绿叶红英遍>> 

令狐挺的诗词全集

凤归云·金井栏边见羽仪
令狐挺
金井栏边见羽仪，梧桐枝上宿寒枝。
五陵公子怜文彩，画与佳人刺绣衣。
公子
题季子庙
令狐挺
季子让社稷，又能听国风。
宁知千载后，苹藻冷祠宫。
社稷
宫词·梦里君王近
令狐挺
梦里君王近，宫中河汉高。
秋风能再热，团扇不辞劳。
团扇
登清居台
令狐挺
迤逦清居台，连延白云外。
侧聆天上语，下视飞鸟背。
迤逦
游昌化精舍
令狐挺
宝台侵汉远，金地接霞高。
何必游天外，忻此契卢敖。
善卷先生坛
令狐挺
几到坛边登阁望，因思遗迹咏今朝。
当时为有重华出，不是先生傲帝尧。
今朝
题鄜州相思铺
令狐挺
谁把相思号此河，塞垣车马往来多。
只应自古征人泪，洒向空川作逝波。
凤归云·饮啄蓬山最上头
令狐挺
饮啄蓬山最上头，和烟飞下禁城秋。
曾将弄玉归云去，金翿斜开十二楼。
药圃·绿叶红英遍
令狐挺
绿叶红英遍，仙经自讨论。
偶移岩畔菊，锄断白云根。
讨论
听琴·拂尘开按匣
令狐挺
拂尘开按匣，何事独颦眉。
古调俗不乐，正声君自知。
拂尘
失鹭鹚·惜养来来岁月深
令狐挺
惜养来来岁月深，笼开不见意沉吟。
也知只在秋江上，明月芦花何处寻。
芦花
铜雀妓·魏王铜雀妓
令狐挺
魏王铜雀妓，日暮管弦清。
一见西陵树，心悲舞不成。
王铜
惆怅诗·魂黯黯兮情脉脉
令狐挺
魂黯黯兮情脉脉，帘风清兮窗月白。
梦惊枕上炉烬销，不见蕊珠宫里客。
脉脉
惆怅诗·禁漏声稀蟾魄冷
令狐挺
禁漏声稀蟾魄冷，纱厨筠簟波光净。
独坐愁吟暗断魂，满窗风动芭蕉影。
 
断魂
惆怅诗·别恨离肠空恻恻
令狐挺
别恨离肠空恻恻，风动虚轩池水白。
莫言灵圃步难寻，有心终效偷桃客。
 
惆怅
惆怅诗·愁遇人间好风景
令狐挺
愁遇人间好风景，焦桐韵满华堂静。
鉴鸾钗燕恨何穷，忍向银床空抱影。
 
风景
惆怅诗·绿槐影里傍青楼
令狐挺
绿槐影里傍青楼，陌上行人空举头。
烟水露花无处问，摇鞭凝睇不胜愁。
 
青楼
惆怅诗·役尽心神销尽骨
令狐挺
役尽心神销尽骨，恩情未断忽分离。
平生此恨无言处，只有衣襟泪得知。
 
恩情
惆怅诗·浓醪艳唱愁难破
令狐挺
浓醪艳唱愁难破，骨瘦魂消病已成。
若为多罗年少死，始甘人道有风情。
 
风情
惆怅诗·泪满罗衣酒满卮
令狐挺
泪满罗衣酒满卮，一声歌断怨伤离。
如今两地心中事，直是瞿昙也不知。
 
惆怅
惆怅诗·横泥杯觞醉复醒
令狐挺
横泥杯觞醉复醒，愁牵时有小诗成。
早知惹得千般恨，悔不天生解薄情。
 
薄情
读孝经·星彩满天朝北极
令狐挺
星彩满天朝北极，源流是处赴东溟。
为臣为子不忠孝，辜负宣尼一卷经。
 
辜负
赠葛氏小娘子
令狐挺
曾闻仙子住天台，欲结灵姻愧短才。
若许随君洞中住，不同刘阮却归来。
天台
送孙舍人归湘州
令狐挺
盛才倾世重，清论满朝归。作隼他年计，为鸳此日飞。
比肩移日近，抗首出郊畿。为报清漳水，分明照锦衣。
分明
再登河阳城怀古
令狐挺
客游倦旅思，憩驾陟崇墉。元凯标奇迹，安仁擅美踪。
远近浊河流，出没青山峰。伫想空不极，怀古怅无从。
出没
题莹上人院
令狐挺
舍筏求香偈，因泉演妙音。是明捐俗网，何独在山林。
缭绕藤轩密，逶迤竹径深。为传同学志，兹宇可清心。

令狐挺的诗词名句全集
