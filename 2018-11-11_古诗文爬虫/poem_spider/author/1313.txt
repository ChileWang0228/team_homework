诗人:马如玉
作品数目：7篇
朝代：明代
诗人简介：马如玉[明]女。广印人传作汝玉，字楚屿，本张姓。金陵南市楼妓。从假母之姓为马。修洁萧疏，无女儿态。凡行乐伎俩，无不精工。熟精文选、唐诗，善小楷、八分书及绘事。倾动...
<<饮雨花台赋得落叶>> <<烛花·银烛透银帘>> <<斗草·撷翠游芳陌>> <<蹴踘·腰支袅袅力微微>> 
<<茅山道中送邢使君之西湖>> <<过马十娘墓>> <<过马十娘墓·花月人千古>> 

马如玉的诗词全集

过马十娘墓
马如玉
南国容华谢，西陵松柏蕃。
妍媸终有尽，修短复何言。
舞态翔归鹤，歌声哽夜猿。
伤情同伴女，时一吊高原。
高原
斗草·撷翠游芳陌
马如玉
撷翠游芳陌，搴英度翠池。
戏争人胜负，惊散蝶雄雌。
莫折忘忧草，偏怜蠲忿枝。
缤纷宁健羡，终委道旁泥。
缤纷
饮雨花台赋得落叶
马如玉
登眺台千尺，论心酒一尊。
青霜侵树抄，丹叶舞江村。
逐浪同浮梗，随风欲断魂。
荣枯何足叹，此日幸归根。
断魂
烛花·银烛透银帘
马如玉
银烛透银帘，兰房瑞色融。
丹葩应妒月，紫烬却愁风。
杯映珠还浦，光流星度空。
无香辜恋蝶，有焰引飞虫。
流星
蹴踘·腰支袅袅力微微
马如玉
腰支袅袅力微微，滚滚红尘拂羽衣。
掩月鬓边星独坠，石榴裙底凤双飞。
石榴
茅山道中送邢使君之西湖
马如玉
郎趁仙槎趁晚风，妾乘油壁入云中。
寻常一样天边月，临水登山望不同。
寻常
过马十娘墓·花月人千古
马如玉
花月人千古，乾坤土一抔。
霜疑铅粉剩，苔认翠钿留。
孤冢埋幽恨，寒烟怆暮愁。
相看怜病骨，清泪洒松楸。

马如玉的诗词名句全集
