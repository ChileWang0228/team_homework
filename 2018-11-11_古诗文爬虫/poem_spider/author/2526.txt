诗人:黄棆
作品数目：9篇
朝代：宋代
诗人简介：黄棆(1126～1202年)，字公择，罗源县城人。父执躬，字体仁，于北宋大观二年(1108年)自古田县迁罗源，在城南菜园剪茅为庐而居，为罗源宅里黄氏始祖。生3子：槐、枟、棆，后相继登第...
<<再题松明寺次前题壁间韵>> <<元日待漏院会宰执诗>> <<任安仁县秩满归过馀干县>> <<游石桥·人道灵瓜有护持>> 
<<游石桥·横石圆峰岂偶然>> <<题桃源·本自深村老圃来>> <<宿仪林寺>> <<太湖山·一带回环底处山>> 
<<云诗卷·十日不得出>> 

黄棆的诗词全集

太湖山·一带回环底处山
黄棆
一带回环底处山，势如飞楫下平川。
须知欲到菩提岸，好是常悬般若船。
缆向龙湖宏利济，撑从苦海度人天。
当年普照如乘此，无复须巾撒向前。...
普照
再题松明寺次前题壁间韵
黄棆
怪若奇峰巧若何，衣冠到此苦无多。
自惭登览非能赋，敢觊雕镌尚不磨。
古寺残僧犹记忆，岚烟嶂雨几嘘呵。
旧题莫辨苍苔迹，多谢梅仙为剪摩。...
记忆
元日待漏院会宰执诗
黄棆
喜陪仙仗禁门前，饯腊宾春启玳筵。
其听金鸡报新岁，忽闻玉漏惜残年。
故乡此去三千里，丹扆相违咫尺天。
待罪谏垣无补报，惟输朴直体蕃宣。...
残年
任安仁县秩满归过馀干县
黄棆
年来踪迹叹飘然，一笑相逢莫匪缘。
多谢老僧勤记我，预将消息梦中传。
多谢
游石桥·人道灵瓜有护持
黄棆
人道灵瓜有护持，蜿蜒果见著青枝。
一时耳目穷何尽，万事由来不可知。
耳目
游石桥·横石圆峰岂偶然
黄棆
横石圆峰岂偶然，上悬又瀑下澄渊。
我来不为桥难过，待了区中未尽缘。
难过
题桃源·本自深村老圃来
黄棆
本自深村老圃来，偶分符竹到天台。
漫山幸可容桃李，莫待刘郎去后栽。
桃李
宿仪林寺
黄棆
探幽适兴访仪林，休听春蛙说雨深。
翠竹黄花新般若，青山绿水旧知音。
禅盟苏晋情相契，酒恋渊明醉且斟。
此去雪峰应不远，肯容杖履谩相寻。...
知音
云诗卷·十日不得出
黄棆
十日不得出，坐窗窥古音。
五言臣武溪，百咏阿雄心。
对雪遂忘夜，看诗如听琴。
年时尘稿在，便拟石头浑。

黄棆的诗词名句全集
