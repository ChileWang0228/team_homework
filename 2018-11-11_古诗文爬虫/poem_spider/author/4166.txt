诗人:贾似道
作品数目：173篇
朝代：宋代
诗人简介：贾似道，字师宪，号悦生，南宋晚期权相。浙江天台屯桥松溪人。京湖制置使贾涉之子，生母胡氏是贾涉的小妾。贾涉死时，贾似道年仅11岁。端平元年以父荫为嘉兴司仓、籍田令。...
<<梅花·朔风吹雨正尘埃>> <<赠孤山周道士>> <<与友人会宿城中>> <<用三尾贴法歌>> 
<<积食不消化诀>> <<红铃月头额>> <<归葛岭旧居>> <<杜鹃·一年一番听>> 
<<其三择撁·撁头要长捍要直>> 

贾似道的诗词全集

淡黄·淡黄生来腿脚白
贾似道
淡黄生来腿脚白，三样头尖如琥珀。初秋鬭间最迷痴，末后逢强绝口敌。
绝口
鬭败·此番不比寻常败
贾似道
此番不比寻常败，饱食泥盆待一旬。临日带饥将出鬭，依然还做上将军。
寻常
真青·青色头如菩提子
贾似道
青色头如菩提子，项上毛青靛染成。牙铃更得芝麻白，任君尽鬭足欢情。
菩提
淡青·淡青生来牙要红
贾似道
淡青生来牙要红，头麻项阔翅玲珑。更生肉肚如雪白，赢尽秋虫独奏功。
淡青
与友人会宿城中
贾似道
江湖相隔久，不料宿京城。终夜同谈笑，对床如弟兄。湿萤飞复落，残烛灭不明。此去仍多事，重期未必成。
未必
积食不消化诀
贾似道
积食不化甚堪嗟，水畔红虫是可佳。研细任君分两处，喂毕鬭胜是谁家。
白麻头·黄色辉光耀似金
贾似道
黄色辉光耀似金，枣红牙齿利如针。更有葡萄毛肉体，日交三度也还赢。
光耀
接力·五日方容鬭一场
贾似道
五日方容鬭一场，若还频鬭损牙关。虫儿不食因何事，蛟损牙关服食难。
接力
配合·呼雌之法与君知
贾似道
呼雌之法与君知，不贴这时便换雌。一个不贴又一个，右还呼久太非宜。
配合
梅花·朔风吹雨正尘埃
贾似道
朔风吹雨正尘埃，忽见江梅驿使来。忆著家山石桥畔，一枝冷落为谁开。
尘埃
论真青色·青金头象菩提子
贾似道
青金头象菩提子，头上毛青靛染成。若还钳得芝蔴白，请君鬭尽莫疑生。
菩提
紫麻·头麻项路透金丝
贾似道
头麻项路透金丝，项毛翅绉腿班狸。四脚兼黄肉带赤，秋虫见景不相持。
相持
真黄·天生金色遍身黄
贾似道
天生金色遍身黄，肉腿如同金箔装。更生一付乌牙齿，敌尽诸虫不可当。
牙齿
养法十二条·养到天寒霜降时
贾似道
养到天寒霜降时，附子煎汤冷浴伊。常把盆中围得密，此时方用水窝儿。
霜降
禁忌·硫黄橘气最难当
贾似道
硫黄橘气最难当，煎药须教莫近傍。顿处常教遮得暗，切须休露太阳光。
禁忌
呆物·飞虫能鬭体轻盈
贾似道
飞虫能鬭体轻盈，拔翅成疮鬭负疼。可用剪刀裁内翅，自然百战百番赢。
轻盈
呆物·定知黑白全无用
贾似道
定知黑白全无用，须信青黄不可欺。若是狭长终有失，身形厚阔最迷痴。
黑白
论项·项似蜻蜓样
贾似道
项似蜻蜓样，毛丁又起班。更兼形色正，打遍世无双。
蜻蜓
论虾脊龟形
贾似道
龟形虾脊不宜红，腿脚俱长力不庸。色黑体肥毛白项，金丝金线绝伦虫。
绝伦
论螳螂形·首短身长何足用
贾似道
首短身长何足用，羽翅好是航船{左舟右同}。若还六足尽尖长，此是螳螂最堪用。
身长
论深青色·颜色深沉似污泥
贾似道
颜色深沉似污泥，紫头青项尽相宜。齿长腹肚兼华白，鬭到秋深花带归。
深沉
咸淳三年生日口号
贾似道
君恩犹使居湖曲，年未为高奈病何。做却潞公官职了，较来谢事不争多。
生日
绣花计·小能敌大果然强
贾似道
小能敌大果然强，虫小赢多必是良。累胜上肩魁大者，这般虫小也非常。
绣花
赠孤山周道士
贾似道
梅花和靖宅，此处住来清。肯以诗为事，终于世有名。山空丹鹤老，湖净白鸥明。时亦扶筇出，何曾踏帝城。
道士
用三尾贴法歌
贾似道
蛩吟三尾莫添双，呼叫连绵怕性狂。三尾黑头须用小，尖头独脚始相当。喂交三尾时常饱，免致虫吟误损伤。更将三尾频频浴，解使雌雄有彩光。...
损伤
红铃月头额
贾似道
虫名月额及红铃，来往交锋暂或赢。纵然得胜终难久，赢得钱来不可行。
交锋
归葛岭旧居
贾似道
罢官归旧宅，山水得频过。息影堤边树，清心湖面波。劳无功可纪，顽有命相磨。见说连朝雨，田家正翦禾。
旧居
杜鹃·一年一番听
贾似道
一年一番听，无事亦低眉。催得人归去，由来自不知。春山穿翠霭，月树滴燕脂。遗恨因亡国，流传似可疑。
杜鹃
其三择撁·撁头要长捍要直
贾似道
撁头要长捍要直，落撁不要如弩力。撁头急落栅儿中，便是青天遭霹雳。把撁犹如人把舵，舵若横时舟受祸。撁头须取白露前，好撁就中金宝货。...
白露
总言·莫言促织正奇能
贾似道
莫言促织正奇能，养者须当耐性情。只宜漫鬭无疎失，不可忙忙去鬭频。交锋一口停三日，大鬭须还隔一旬。不依此法随心好，撞了齐肩必定倾。...
促织
总言·虫性分悲喜
贾似道
虫性分悲喜，世人难得知。嚼牙能鬭口，鼓翅得赢时。须识蝇头撁，傍危则自知。总然虫禁齿，如病遇良医。
蝇头
草·草木起寒色
贾似道
草木起寒色，望来秋更清。舟横遥夜月，风度隔城更。避俗心虽在，休官疏未行。空惭旧吟侣，有句续唐声。
寒色
辨虫老嫩·要知促织与苍雏
贾似道
要知促织与苍雏，秘诀分明在两须。贴齿老黄生日久，悬牙如玉离泥初。头高必定无心鬭，埋首人称老野狐。有此秘方劳记取，十场罕有一场输。...
促织
促织歌·新虫调理要相当
贾似道
新虫调理要相当，残暑盆窝须近凉。渐到秋深畏风冷，不宜频浴恐防伤。养时盆罐须宽阔，下食依时要审详。水食调匀蛩必旺，看时切莫对阳光。水时并尽方堪鬭，不可伤饥患饱忙。盆内土须蚯...
调理
论翅·紫翅青金翅
贾似道
紫翅青金翅，木翅与油单。黑色全如墨，梅花两瓣攒。松阔偕长短，蓑衣得更难。遮身不见节，薄绉另相看。
蓑衣
论项·青项堆青钿
贾似道
青项堆青钿，白毛根闪青。朱砂火盆底，桃皮等类形。白腐冬瓜大，宽臊垒起星。毛丁有，入手不当轻。
入手
芍药·上了甘泉三捷书
贾似道
上了甘泉三捷书，长淮万里一尘无。清和时节如春在，红药精神与昔殊。丛玉生香歌可谱，围金有客瑞重图。公堂且尽今朝醉，已问君王乞鉴湖。...
甘泉
芍药·温温玉立绿阴中
贾似道
温温玉立绿阴中，不犯芳菲逐万红。折尽长淮多暇日，簪联四座足春风。应如庆历梅花瑞，况有昌黎属句工。问得君王乞身去，移根栽傍曲栏东。...
玉立
芍药·又是扬州芍药时
贾似道
又是扬州芍药时，花应笑我赋归迟。满堂留得春如画，对酒何妨鬓似丝。玉立黄尘那可到，锦围红蜡最相宜。买山若就当移种，此际谁能杖履随。...
芍药
琼花·寂寂蕃百观里花
贾似道
寂寂蕃百观里花，伊谁封殖得名嘉。应知天下无他本，惟有扬州是尔家。种雪春温团影密，攒冰香重压枝斜。倚阑莫问荣枯事，付与东风管物华。...
压枝
咸淳庚午冬大雪遗安抚潜侍郎
贾似道
腊前又放玉园林，一片花飞一片心。瀌奕端由人所召，燮调多愧病难任。乾坤浩浩无偏处，田野穰穰更自今。但得诸贤成此乐，擢舟我欲去山阴。...
安抚
安抚潜侍郎·玉立堂堂君子林
贾似道
玉立堂堂君子林，由来彦圣好于心。时和定是占书岁，贤居奚须更难任。上瑞以人夸自昔，太平有象适当今。莫令一片花飞却，留取春光到绿荫。...
君子
安抚潜侍郎·穷年枯坐似禅林
贾似道
穷年枯坐似禅林，为喜祥霙写我心。归去来兮怀靖节，不能者止愧周任。西园佳话从知旧，东国诸贤复见今。满斛明珠逾美瑞，定应摹刻遍碑荫。...
禅林
天竺通元庵分韵得閒字
贾似道
十里高松树，松边屋数间。客同终夜话，心是一般閒。灯色难禁雨，秋声不离山。明朝分手后，俗事不相关。
天竺
天台石桥·古路行终日
贾似道
古路行终日，僧房出翠微。瀑为煎茗水，云是坐禅衣。尊者难相遇，游人又独归。一猿桥外急，却是不忘机。
终日
题促织·玉罐金笼喂养频
贾似道
玉罐金笼喂养频，王孙珍爱日相亲。争雄肯负东君意，决胜宁辞一芥身。鼓翼有声如唱凯，洗□□□□生嗔。大哉天地生群物，羡尔区区志不伦。...
喂养
题促织·玉绳低转过南楼
贾似道
玉绳低转过南楼，人在冰壶夜色幽。湛湛露华凉似洗，啾啾蛩韵巧如讴。絮叨高下恣情诉，断续悠扬不肯休。叫彻五更寻隐处，自封门户共雌俦。...
促织
论形·钳象蜈蚣钳
贾似道
钳象蜈蚣钳，嘴象狮子嘴。头象蜻蜓头，腿象蚱蜢腿。颜色要相当，毛燥斯为美。
蜈蚣
白麻头·麻头白面白如银
贾似道
麻头白面白如银，细丝透顶根根明。更加青项长肥腿，战鬭之时必定赢。
白面
淡紫·名为淡紫遍身明
贾似道
名为淡紫遍身明，项如青靛齿紫红。头上三尖腰要阔，战得场中不敢逢。

贾似道的诗词名句全集
