诗人:竹浪旭
作品数目：5篇
朝代：明代
诗人简介：竹浪旭，字左虞，吴县（今江苏苏州）人。竹浪旭胸次夷旷，寄情诗酒，著有《伐檀斋集》十二卷，王世贞为之序，比之于沈庆之、曹景宗。及元凯没后，世贞曝书，得其行卷，自叹知之未尽，复作...
<<怀宋化卿居士>> <<夜炊·猛觉冰生颊>> <<残年·恐此一林雪>> <<游赵氏洲居>> 
<<宿甘露庵·舟出太湖险>> 

竹浪旭的诗词全集

怀宋化卿居士
竹浪旭
湖上诸峰秀，君常次第行。
细评僧社句，准课自修程。
对月唯忘酒，逢渔劝放生。
空斋清夜坐，隔水寺钟鸣。
清夜
夜炊·猛觉冰生颊
竹浪旭
猛觉冰生颊，孤吟翻欲狂。
汲泉溪作冻，移火月吞光。
渍米频拈稗，开薪再剪霜。
夜炊一幽事，仆仆不为忙。
仆仆
残年·恐此一林雪
竹浪旭
恐此一林雪，从予颅顶侵。
梅花香远远，柳眼闭深深。
斋洁犹邻供，诗清还自吟。
瘦筇愁破腊，何处卓春阴。
梅花
游赵氏洲居
竹浪旭
小港慳通棹，行知经几滩。
败荷还立雪，寒水不生澜。
扫石容苔瘦，栽松待鹤安。
梅花如有月，借我一宵看。
梅花
宿甘露庵·舟出太湖险
竹浪旭
舟出太湖险，语溪投暮钟。
听风多在竹，看月不离松。
柝护城三里，鸡鸣村一重。
长空明日路，霜草滑归筇。

竹浪旭的诗词名句全集
