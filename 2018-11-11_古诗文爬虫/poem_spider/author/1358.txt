诗人:费宏
作品数目：6篇
朝代：明代
诗人简介：费宏（1468年-1535年），字子充，号健斋。又号鹅湖，晚年自号湖东野老。江西省铅山县福惠乡烈桥人，明朝状元，内阁首辅。费宏自幼聪慧好学，13岁中信州府童子试文元，16岁中江西乡...
<<十二日早发良乡复雨>> <<雪中崇之送麻姑>> <<谢姜宽送芋子>> <<食梅·夏木阴阴雨气寒>> 
<<次邃庵西涯两公先帝忌辰>> <<南吏侍罗圭峰考满赴京>> 

费宏的诗词全集

十二日早发良乡复雨
费宏
出郭朝来正喜晴，通宵飞雨又纵横。
泥污厚土干何日，雷殷秋山怒未平。
老马识途空有志，寒蝉抱叶欲无声。
云师尔罪真难赦，何敢常韬日月明。...
寒蝉
雪中崇之送麻姑
费宏
醒眼寒窗对白虚，马军夜值卧瓶初。
呼童旋觅团脐蟹，谋妇方烹巨口鱼。
蕉叶浅斟能稍稍，梅花开放正疏疏。
心交久矣醇醪醉，岂必旴泉味有余。...
梅花
谢姜宽送芋子
费宏
芋魁相送满筠笼，应念冰盘苜蓿空。
此日蹲鸱真损惠，当年黄独漫哀穷。
蒸时不厌葫芦烂，煨处还思榾柮红。
自是菜根滋味好，万钱谁复羡王公。...
王公
南吏侍罗圭峰考满赴京
费宏
咫尺论心恨未能，蓟门南望睇空凝。
忧时定复添华发，医国真应属折肱。
归喜冬檐支睡枕，行当霜路蹴层冰。
欲知诸老拳拳意，不减韩翁惜孔丞。...
拳拳
食梅·夏木阴阴雨气寒
费宏
夏木阴阴雨气寒，半黄肥颗摘林端。
齿输赤子先扌弃软，眉为苍生故自攒。
调剂功微惭玉铉，赐沾恩重忆金盘。
一株留取当阶树，嬴得花时索笑看。...
阴雨
次邃庵西涯两公先帝忌辰
费宏
伤心垂矢与和弓，此日哀思九宇同。
花压玉栏应厌世，鸟依金粟自呼风。
物资干始疑天坠，忧切丰亨在日中。
禁苑久叨供奉职，至今泪血洒残红。...

费宏的诗词名句全集
