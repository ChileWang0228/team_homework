诗人:江为
作品数目：10篇
朝代：唐代
诗人简介：约公元950年前后在世，字以善，五代时建州人，其先宋州考城人，文蔚之子，避乱家建阳。约汉隐帝乾祐末前后在世。游卢山，师陈贶为诗，居二十年。南唐后主南迁，见其题白鹿寺诗，曰：...
<<登润州城·天末江城晚>> <<石城怀古>> <<旅怀·迢迢江汉路>> <<送客·明月孤舟远>> 
<<景阳台怀古>> <<江行·越信来年稀>> <<岳阳楼·倚楼高望极>> <<临刑诗·街鼓侵人急>> 
<<塞下曲·万里黄云冻不飞>> 

江为的诗词全集

岳阳楼·倚楼高望极
江为
倚楼高望极，展转念前途。晚叶红残楚，秋江碧入吴。
云中来雁急，天末去帆孤。明月谁同我，悠悠上帝都。
悠悠
登润州城·天末江城晚
江为
天末江城晚，登临客望迷。春潮平岛屿，残雨隔虹霓。
鸟与孤帆远，烟和独树低。乡山何处是，目断广陵西。
登临
旅怀·迢迢江汉路
江为
迢迢江汉路，秋色又堪惊。半夜闻鸿雁，多年别弟兄。
高风云影断，微雨菊花明。欲寄东归信，裴回无限情。
菊花
送客·明月孤舟远
江为
明月孤舟远，吟髭镊更华。天形围泽国，秋色露人家。
水馆萤交影，霜洲橘委花。何当寻旧隐，泉石好生涯。
生涯
江行·越信来年稀
江为
越信来年稀，孤舟几梦归。月寒花露重，江晚水烟微。
峰直帆相望，沙空鸟自飞。何时洞庭上，春雨满蓑衣。
水烟
塞下曲·万里黄云冻不飞
江为
万里黄云冻不飞，碛烟烽火夜深微。
胡儿移帐寒笳绝，雪路时闻探马归。
探马
石城怀古
江为
石城古岸头，一望思悠悠。
几许六朝事，不禁江水流。
水流
景阳台怀古
江为
景阳六朝地，运极自依依。一会皆同是，到头谁论非。
酒浓沉远虑，花好失前机。见此尤宜戒，正当家国肥。
依依
临刑诗·街鼓侵人急
江为
街鼓侵人急，西倾日欲斜。
黄泉无旅店，今夜宿谁家。
旅店
隋堤柳·锦缆龙舟万里来
江为
锦缆龙舟万里来，醉乡繁盛忽尘埃。
空余两岸千株柳，雨叶风花作恨媒。

江为的诗词名句全集
