诗人:吴扩
作品数目：5篇
朝代：明代
诗人简介：吴扩，字子充，明代昆山人。以布衣游缙绅间。工诗，嘉靖中避倭乱居金陵。尝遍游南北各省，至老不衰。他是明代山人风气的代表人物，严嵩交游甚密，时人称其为相府山人。《万历...
<<同白平溪宿古竺>> <<怀伯兄·老至无家别>> <<同华许诸君横塘舟中漫兴>> <<赠水帘周道人>> 
<<桐江夜泊>> 

吴扩的诗词全集

同白平溪宿古竺
吴扩
天竺古名林，幽期晚共寻。
涧阴藏宿雨，松籁答鸣琴。
曲笕分泉细，荒除落叶深。
中宵无一语，愈觉契禅心。
幽期
怀伯兄·老至无家别
吴扩
老至无家别，飘零何处边。
音书常不定，生死竟谁传。
朔雁伤秋思，阴虫搅夜眠。
空庭孤月下，顾影一潸然。
飘零
同华许诸君横塘舟中漫兴
吴扩
四月溪深花气微，远烟明灭闪晴晖。
柳条蘸水碧于染，麦穗连云黄不稀。
双燕掠波分画浆，片霞生雨洒春衣。
同舟况是高阳侣，汗漫三江未拟归。...
汗漫
赠水帘周道人
吴扩
洞锁千峰紫气蒸，峭厓珠瀑乱漰腾。
道人结屋云深处，自捣茶油供佛灯。
茶油
桐江夜泊
吴扩
系舟人语静，纤月映江波。
木叶秋交下，山烟晚更多。
隔云孤磬杳，照水一萤过。
渔子间相狎，中宵发浩歌。

吴扩的诗词名句全集
