诗人:贾蓬莱
作品数目：7篇
朝代：元代
诗人简介：贾蓬莱，元朝，女。闽（福建）人。元代女诗人。虚中女，上官粹妻。幼与粹同读书学画，其婚姻离合，载翦灯余话。蓬莱尝於白练帕上画绯桃掷粹，并题七绝一首。后粹为盗所戕，蓬莱即自...
<<春晓·方池水影薄>> <<闺情·燕子南来雁北飞>> <<闺情·露颗珠团团>> <<画绯桃题诗>> 
<<秋夜·幽兰露华重>> <<谢姊惠鞋>> <<咏蝶·薄翅凝香粉>> 

贾蓬莱的诗词全集

画绯桃题诗
贾蓬莱
朱砂颜色瓣重台，曾是刘郎旧看来。
只好天台云里种，莫教移近俗人栽。
天台
咏蝶·薄翅凝香粉
贾蓬莱
薄翅凝香粉，新衣染媚黄，
风流谁得似，两两宿花房。
风流
春晓·方池水影薄
贾蓬莱
方池水影薄，曲槛鸟声娇。
鸾镜红绵冷，蛾眉翠黛消。
冶容舒嫩萼，幽思结柔条。
纖指收花露，轻将雪粉调。
冶容
闺情·露颗珠团团
贾蓬莱
露颗珠团团，冰肌玉钏寒。
杏梁栖只燕，菱镜掩孤鸾。
残树枯黄遍，圆荷湿翠乾。
绣帘生色画，窗下带羞看。
枯黄
秋夜·幽兰露华重
贾蓬莱
幽兰露华重，罗幌凉风动。
木匣掩香纨，绣衾谁与共。
萤影度疏帘，兽炉寥寥烟。
银缸芳焰灭，自脱翠花钿。
寥寥
闺情·燕子南来雁北飞
贾蓬莱
燕子南来雁北飞，远人何事竟忘归。
一腔心病难形口，万斛愁情尽属眉。
试掠金钗临晓镜，潜垂玉筹渍春衣。
邻姬莫问容憔悴，只有西窗夜月知。...
憔悴
谢姊惠鞋
贾蓬莱
莲瓣娟娟远寄将，绣罗犹带指尖香。
弓弯着上无行处，独立花阴看雁行。

贾蓬莱的诗词名句全集
