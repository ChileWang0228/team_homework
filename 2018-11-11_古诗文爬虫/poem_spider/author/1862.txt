诗人:王敬中
作品数目：4篇
朝代：明代
诗人简介：王敬中，（1491-1557），字公周，河南省西平县人。嘉靖二年进士。擢司副户部员外郎郎中监，以父病乞归。十三年（公元1534年）擢大同府，后历山东按察副使，擢佥都御史，巡抚甘肃。再迁...
<<南湖斋居寄友人>> <<赠周玄初尊师·玄都道士身如鹤>> <<送秦东海法师游上清>> <<寄倪元镇>> 


王敬中的诗词全集

南湖斋居寄友人
王敬中
山寒夜透青绫被，海日朝明白玉珂。
隐几不知春色晚，停杯惊见落花多。
旃檀香里来僧梵，杨柳桥边起棹歌。
咫尺湖光不相见，竹床琴调近如何？...
杨柳
赠周玄初尊师·玄都道士身如鹤
王敬中
玄都道士身如鹤，长傍青松寄此生。
梦破九霄风雨急，神游八表雪霜清。
琼笙每应秋声起，缟羽微连夜色明。
我欲相从拾瑶草，漫山落叶断人行。...
连夜
送秦东海法师游上清
王敬中
为爱仙山绝世氛，苍苔寂寞路难分。
白羊岁久浑疑石，琼树春深半是云。
洗药泉香龙蜕骨，吹箫台迥鹤成群。
隐文秘诀无人识，我欲相从一问君。...
秘诀
寄倪元镇
王敬中
赤水丹山隔两尘，麻姑书信莫辞频。
久知鸿宝飞腾术，独许青云磊落人。
宾戏能消春昼永，茗香聊试石泉新。
东风回首毗陵道，重拟携书与卜邻。...

王敬中的诗词名句全集
