诗人:宋煜
作品数目：8篇
朝代：宋代
诗人简介：宋煜，字伯华，莆田（今属福建）人。孝宗淳熙二年（一一七五）提举广东市舶。歷知循州、宾州、惠州。官终直徽猷阁。《莆阳文献传》卷三二有传。今录诗八首。...
<<石臼洞·清泉一派水潺潺>> <<题朱明洞>> <<铁桥峰·拄杖何年掷向空>> <<遗衣坛·驾鹤乘鸾归紫府>> 
<<朱子庵·仙人自昔好楼居>> <<竹符·仙篆元非世俗书>> <<黄野人庵>> <<蝴蝶洞·阴深古木护涟漪>> 


宋煜的诗词全集

蝴蝶洞·阴深古木护涟漪
宋煜
阴深古木护涟漪，洞里藏春人不知。
不是桃源深有路，如向蝴蝶满璚枝。
桃源
题朱明洞
宋煜
涧流一一抱峰回，面面林峦锦帐开。
我品洞天居第七，只应题作小蓬莱。
洞天
竹符·仙篆元非世俗书
宋煜
仙篆元非世俗书，笔端会把鬼神驱。
当年笔迹今何在，洞客争传笔叶符。
笔端
石臼洞·清泉一派水潺潺
宋煜
清泉一派水潺潺，石穴端然一臼安。
洗药炼丹仙已去，只留踪迹与人看。
炼丹
铁桥峰·拄杖何年掷向空
宋煜
拄杖何年掷向空，云端隐约化晴虹。
此桥端的通霄汉，谁与同游访月宫。
霄汉
遗衣坛·驾鹤乘鸾归紫府
宋煜
驾鹤乘鸾归紫府，仙凡从此不相干。
要传当日飞升事，收拾遗衣为结坛。
收拾
朱子庵·仙人自昔好楼居
宋煜
仙人自昔好楼居，怪石棱层倚碧虚。
见说通天中有路，世间何处觅飙车。
通天
黄野人庵
宋煜
淮南鸡犬上云端，底事先生独世间。
上界应嫌官府足，不如平地且骖鸾。

宋煜的诗词名句全集
