诗人:娄坚
作品数目：27篇
朝代：明代
诗人简介：娄坚，字子柔，一字歇庵(1554-1631)。祖籍长洲，徙江东（今高桥镇），后徙嘉定城南。年五十，贡于春官，经明行修，擅诗古文辞，从归有光游，融会师说，成一家言。和平安雅，以真朴胜人。诗...
<<介公枉赠有答>> <<仲和水亭遣兴>> <<答葛实甫>> <<思归·家居不事事>> 
<<伴老·岂谓平生意>> <<岁暮杂题示儿复闻>> <<过孟阳有怀叔达>> <<再呈殷丈>> 
<<岁暮寄孟阳武昌>> 

娄坚的诗词全集

娄塘里桃蹊即事·无数乱红看不足
娄坚
无数乱红看不足，碧潭还对一枝斜。
春光欲去谁留得，水面浮来几落花。
春光
思归·家居不事事
娄坚
家居不事事，暂客已思归。
稚子能无恋，芳兰每易腓。
累心应未尽，于道或无违。
乐此终吾世，人生亦自稀。
家居
秦淮赠孙士徵
娄坚
别君群从后，每忆半酣时。
曲折拈新令，轻狂赠小词。
垂杨红蓼间，浅黛玉颜宜。
复已三年别，能无感鬓丝。
曲折
仲和水亭遣兴
娄坚
水亭春欲暮，衰懒向来同。
照眼梨花雪，吹衣杨柳风。
独残红鹔鹔，尚浮碧丛丛。
槛外方塘涨，游鱼自镜中。
杨柳
岁暮杂题示儿复闻
娄坚
官府何由一，当缘昼接频。
贞邪呈水镜，高下入陶甄。
有炀终难蔽，无媒已自亲。
圣明方久道，岂少腹心臣。
圣明
再呈殷丈
娄坚
祓禊风流自昔年，胜游行及暮春天。
梅村屡策高人杖，桃岸频牵渔父船。
念我暂辞中圣会，丐君留作解斋筵。
诗才酒事俱非敌，倚得疏狂每见怜。...
暮春
寄孟阳·炎蒸客路子如何
娄坚
炎蒸客路子如何，秋入庭兰阻啸歌。
京口列营看射戟，石头荒刹共扪萝。
画图层岭青岚出，诗句长江白浪多。
纵道山川殊快意，不将离索饱经过。...
长江
寄孟阳·君家庖馔出须臾
娄坚
君家庖馔出须臾，能使吾曹兴不孤。
若待兼珍才下箸，何如斗酒便呼卢。
清歌徐点当筵拍，半醉还开挂壁弧。
如此风流人在远，料侬应得好怀无。...
风流
孟阳以诗招雪后泛舟同殷丈唐兄次韵
娄坚
饶君酒会竞新年，难得江头白满天。
未是野梅催出郭，好留岸雪待回船。
窗迎斜日明棋局，棹转东风拂伎筵。
坐待红裙惟纵酒，勿云文字有人怜。...
东风
寿钱太史母顾太孺人六十
娄坚
旭日深闺侍宴温，如云上客颂玙璠。
十年不负丸熊意，三岁长怀化鹤魂。
广被早容寒士接，<门为>门时共族人言。
他年相业归田稷，古道由来寿母敦。...
寒士
娄塘里桃蹊即事
娄坚
迎潮小艇漉鱼虾，临水居人引钓车。
不怕桃源迷处所，潮回应带树头花。
桃源
娄塘里桃蹊即事·雨洗燕脂风卷霞
娄坚
雨洗燕脂风卷霞，醒来零落醉时花。
残尊好为轻阴尽，一片澄波隔绛纱。
零落
介公枉赠有答
娄坚
山中逢挂锡，江介喜浮杯。
面复十年皱，心应一寸灰。
忘言通《老》、《易》，结契托宗雷。
别去黄梅雨，期余熟后来。...
黄梅雨
答葛实甫
娄坚
雨雪度春分，垆香寂自焚。
冲泥来好客，促膝把新文。
霜橘留余绿，晴湖蹴钿纹。
清音个中得，但许解人闻。
清音
伴老·岂谓平生意
娄坚
岂谓平生意，才消一领衫。
道心长自照，世味总无馋。
省己中何竞，逢人口欲缄。
唯应方丈室，伴老独经函。
方丈
过孟阳有怀叔达
娄坚
莫思腾踏叹蹉跎，达者相逢且啸歌。
高论总于流俗迕，深情自向友朋多。
酒才中圣无劳劝，笔到颠狂有少讹。
忽忆灌畦随老圃，此生机事合消磨。...
相逢
岁暮寄孟阳武昌
娄坚
瓜步金陵一日程，遥闻半月阻西征。
清吟浪鹔天涯枕，醉墨云横江上城。
望里蒹葭秋旋老，到时梅柳岁将更。
新知自可宽羁旅，书札无忘慰友生。...
书札
赠张二丈
娄坚
鄙夫仕四方，所谋止其身。
达人偃一室，所急在斯人。
先生少耽学，晚岁力弥勤。
论世必观变，推陈自知新。
苟为不识时，害与蟊贼均。
二帝三皇来，坟典垂圣真。
李斯虽祸秦，后王多所因。...
文章
还自庐州呈孟祥用卿
娄坚
巢湖亦云险，旷焉豁心胸。
于时雪初霁，山高玉众巃。
嵸山亦逦迤，拱揖互为容。
风帆顷刻过，我目不得穷。
但见连樯来，横亘若垣墉。
缅怀草昧初，舟师汇元戎。
至今赵与俞，庙食崇元功。...
奈何
秋日赴友人席修微有作同赋
娄坚
移舟漾涟漪，得凉乍如沐。
所爱前溪风，清音度修竹。
一见意已消，少焉神更穆。
譬如珠在渊，自是鸾之族。
我友具壶飧，相邀曳绡縠。
挥杯逗轻釭，洒翰低华烛。
欲别徐裴菼，深心寄眉目。...
岁月
课子·镜里颜添老
娄坚
镜里颜添老，尘中虑渐轻。
青袍宁再误，绿酒尚关情。
抱瓮慵朝汲，荷蓑难自耕。
诗书仍课子，吾计且儒生。
儒生
课子·世已无如假
娄坚
世已无如假，余犹颇识真。
最怜惟稚子，难使学时人。
诵即先经传，文须蹈雅驯。
纵令竽瑟误，为玉不为珉。
经传
孟阳长蘅游西山又到虞山遥有此寄
娄坚
春游处处屐堪携，看遍青山暮霭低。
高兴又闻寻覆釜，伤心应不到藤溪。
梅花绽尽香犹远，柳叶开迟色未齐。
我怯轻寒身懒动，时传客至问幽栖。...
处处
寄沈公路
娄坚
我贫君病未须颦，但可逍遥莫损神。
唤作马牛能便应，梦为鱼鸟定谁真。
白公不要全强健，荣叟偏矜老贱贫。
若个匏肥罗鼎食，忙中多暇少缁磷。...
强健
闻禽阁绝句为顾学宪赋
娄坚
小阁深深曲径开，竹光长送午阴来。
主暂人遣清商歇，别有幽禽劝酒杯。
劝酒
伏枕有怀口占
娄坚
近遇西来盲讲师，世间文字未曾知。
澜翻十偈纵横说，愧杀窗前弄笔儿。
纵横
伏枕有怀口占·眼底何人不售欺
娄坚
眼底何人不售欺，自衿才力竟谁私。
才争一著终难强，独有人间国手棋。

娄坚的诗词名句全集
