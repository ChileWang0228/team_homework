诗人:支渭兴
作品数目：4篇
朝代：明代
诗人简介：支渭兴，至顺庚午（1330）科第二甲，赐同进士，授承事郎、成都路汉州同知、四川儒学提举、嘉定路总管府判官、长宁州知州，同考四川行省乡试者三，主考陕西乡试者一。至正二十九...
<<缺题·地平如席草如茵>> <<闲居·香径藓花生>> <<深秀亭暮春述怀>> <<清夜闻笛>> 


支渭兴的诗词全集

深秀亭暮春述怀
支渭兴
空庭雨湿聚华茵，回首东风忆远人。
玉砌香消行迹断，雕阑吟彻别愁新。
楼台半是前朝景，桃李都承旧日春。
归燕多情还恋主，衔泥双拂画梁尘。...
旧日
缺题·地平如席草如茵
支渭兴
地平如席草如茵，年少将军酒半醺。
朱鬛马穿人影过，绿杨枝逐箭锋分。
旌旗色映宫墙柳，鼓角声飘海外云。
何日鲸鲵俱授首，普天偃武共修文。...
海外
闲居·香径藓花生
支渭兴
香径藓花生，阴檐藤叶绿。
日长不耐闲，行溪看鸥浴。
闲居
清夜闻笛
支渭兴
小楼人静月初斜，归思迢迢隔海涯。
短笛谁吹肠断曲，满庭香雪落梅花。

支渭兴的诗词名句全集
