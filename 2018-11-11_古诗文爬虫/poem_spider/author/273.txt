诗人:郑常
作品数目：16篇
朝代：唐代
诗人简介：郑常[唐]（约公元七七三年前后在世）字、里、生卒年均不详，约唐代宗大历中前后在世。以诗鸣。尝谪居渔阳。其余事迹不详。常著有诗集一卷，《新唐书艺文志》传于世。...
<<寓居武丁馆>> <<清溪馆作>> <<酒席赋得匏瓢>> <<寄邢逸人>> 
<<送头陀上人赴庐山寺>> <<穆陵路·西游匣长剑>> <<宝剑篇·宝剑不可得>> <<将赴东都上李相公>> 
<<谪居汉阳白沙口阻雨因题驿亭>> 

郑常的诗词全集

宝剑篇·宝剑不可得
郑常
宝剑不可得，相逢几许难。今朝一度见，赤色照人寒。
匣里星文动，环边月影残。自然神鬼伏，无事莫空弹。
今朝
寓居武丁馆
郑常
暑雨飘已过，凉飙触幽衿。虚馆无喧尘，绿槐多昼阴。
俯视古苔积，仰聆早蝉吟。放卷一长想，闭门千里心。
俯视
清溪馆作
郑常
指途清溪里，左右唯深林。云蔽望乡处，雨愁为客心。
遇人多物役，听鸟时幽音。何必沧浪水，庶兹浣尘襟。
沧浪
酒席赋得匏瓢
郑常

华阁与贤开，仙瓢自远来。幽林尝伴许，陋巷亦随回。
挂影怜红壁，倾心向绿杯。何曾斟酌处，不使玉山颓。

倾心
寄邢逸人
郑常
羡君无外事，日与世情违。地僻人难到，溪深鸟自飞。
儒衣荷叶老，野饭药苗肥。畴昔江湖意，而今忆共归。
畴昔
送头陀上人赴庐山寺
郑常
僧家无住着，早晚出东林。得道非真相，头陀是苦心。
持斋山果熟，倚锡野云深。溪寺谁相待，香花与梵音。
香花
穆陵路·西游匣长剑
郑常
西游匣长剑，日暮湘楚间。歇马上秋草，逢人问故关。
孤村绿塘水，旷野白云山。方念此中去，何时此路还。
旷野
将赴东都上李相公
郑常
四海兵初偃，平津阁正开。
谁知大炉下，还有不然灰。
四海
谪居汉阳白沙口阻雨因题驿亭
郑常
汉阳无远近，见说过湓城。云雨经春客，江山几日程。
终随鸥鸟去，只待海潮生。前路逢渔父，多惭问姓名。
海潮
楚州赠别周愿侍御
郑常
漂泊楚水来，舍舟坐高馆。途穷在中路，孤征慕前伴。
风雨一留宿，关山去欲懒。淮南木叶飞，夜闻广陵散。
关山
早行·鸡唱催人起
郑常
鸡唱催人起，又生前去愁。路明残月在，山露宿云收。
村店烟火动，渔家灯烛幽。趋名与趋利，行役几时休。
烟火
丹阳作·暂入新丰市
郑常
暂入新丰市，犹闻旧酒香。
抱琴沽一醉，尽日卧垂杨。
新丰
赠营妓·寒檐寂寂雨霏霏
郑常
寒檐寂寂雨霏霏，候馆萧条烛烬微。
只有今宵同此宴，翠娥佯醉欲先归。
萧条
奉使巡检两京路种果树事毕入秦因咏
郑常
圣德周天壤，韶华满帝畿。九重承涣汗，千里树芳菲。
陕塞余阴薄，关河旧色微。发生和气动，封植众心归。
春露条应弱，秋霜果定肥。影移行子盖，香扑使臣衣。
入径迷驰道，分行接禁闱。何...
行子
采桑·采桑畏日高
郑常
采桑畏日高，不待春眠足。
攀条有余态，那矜貌如玉。
千金岂不赠，五马空踯躅。
何以变真性，幽篁雪中绿。
踯躅
章仇公席上咏真珠姬
郑常
神女初离碧玉阶，彤云犹拥牡丹鞋。
应知子建怜罗袜，顾步裴回拾翠钗。

郑常的诗词名句全集
