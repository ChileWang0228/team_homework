诗人:杨诚之
作品数目：4篇
朝代：宋代
诗人简介：杨诚之，义乌（今属浙江）人。吕祖谦门人。孝宗淳熙十一年（一一八四）进士。事见清康熙《金华府志》卷一八。...
<<挽东莱先生>> <<挽东莱先生·久属苍生望>> <<挽东莱先生·宇量诸公上>> <<挽东莱先生·德性天然具>> 


杨诚之的诗词全集

挽东莱先生
杨诚之
共惜堂堂去，真成种种休。
中原渺归计，清洛更东流。
锻炼言犹在，从谷志未酬。
何心诵遗草，有路恸西州。
锻炼
挽东莱先生·久属苍生望
杨诚之
久属苍生望，温然两玉人。
长沙才赋鹏，绝笔遽伤麟。
自牖无遗纳，遭时有未信。
万牛回首处，深谷卧轮囷。
回首
挽东莱先生·宇量诸公上
杨诚之
宇量诸公上，声名一世宗。
平生无一愧，度外有兼容。
绠断一寻井，萝枯百尺松。
纷纷湖海士，末路更谁从。
纷纷
挽东莱先生·德性天然具
杨诚之
德性天然具，文章少已工。
淳明范太史，简澹小臾公。
圣学骊珠贯，人材水镜空。
膏车轻万里，垂发哭途穷。

杨诚之的诗词名句全集
