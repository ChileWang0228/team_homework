诗人:柳亚子
作品数目：78篇
朝代：现代
诗人简介：柳亚子（1887-1958），江苏省苏州市吴江区黎里镇人，出生于大胜村的港上港南中段。创办并主持南社。曾任孙中山总统府秘书，中国国民党中央监察委员、上海通志馆馆长。四一...
<<孤愤·孤愤真防决地维>> <<题张苍水集>> <<吊鉴湖秋女士>> <<吊鉴湖秋女士·漫说天飞六月霜>> 
<<题张苍水集·起兵慷慨扶宗国>> <<题张苍水集·廿年横海汉将军>> <<题张苍水集·延津龙剑沉渊久>> <<题夏内史集·降旗夜竖石头城>> 
<<题夏内史集·威虏军中帷幄筹>> 

柳亚子的诗词全集

孤愤·孤愤真防决地维
柳亚子
孤愤真防决地维，忍抬醒眼看群尸？
美新已见扬雄颂，劝进还传阮籍词。
岂有沐猴能作帝？居然腐鼠亦乘时。
宵来忽作亡秦梦，北伐声中起誓师。...
起誓
吊鉴湖秋女士
柳亚子
饮刃匆匆别鉴湖，秋风秋雨血模糊。
填平沧海怜精卫，啼断空山泣鹧鸪。
马革裹尸原不负，蛾眉短命竟如何！
凭君莫把沉冤说，十日扬州抵得无？...
扬州
题夏内史集·威虏军中帷幄筹
柳亚子
威虏军中帷幄筹，长兴幕府赋同仇。
春申哭罢吴江哭，不到新亭也泪流。
吴江
吊鉴湖秋女士·漫说天飞六月霜
柳亚子
漫说天飞六月霜，珠沉玉碎不须伤。
已拼侠骨成孤注，赢得英名震万方。
碧血摧残酬祖国，怒潮呜咽怨钱塘，
于祠岳庙中间路，留取荒坟葬女郎。...
呜咽
题张苍水集
柳亚子
北望中原涕泪多，胡尘惨淡汉山河。
盲风晦雨凄其夜，起读先生正气歌。
中原
题太平天国战史·成王败寇漫相呼
柳亚子
成王败寇漫相呼，直笔何人继董狐？
鸿宝一编珍贮袭，他年同调岂终孤！
同调
章太炎
柳亚子
素王不作《春秋》废，大义微言一脉尊。
却愧鲰生百无似，也曾立雪到程门。
春秋
放歌
柳亚子
天地太无情，日月何无光？
浮云西北来，随风作低昂。
我生胡不辰，丁斯老大邦。
仰面出门去，泪下何淋浪！
听我前致辞，血气同感伤。
 
上言专制酷，罗网重重强，
人权既蹂躏，《天演》终沦亡。...
南朝
题张苍水集·起兵慷慨扶宗国
柳亚子
起兵慷慨扶宗国，岂独捐躯为故王？
二百年来遗恨在，珠申余孽尚披猖。
遗恨
题夏内史集·降旗夜竖石头城
柳亚子
降旗夜竖石头城，蹈海孤臣耻帝秦。
国恨家仇忘不得，髫年十五便从军。
从军
题夏内史集·悲歌慷慨千秋血
柳亚子
悲歌慷慨千秋血，文采风流—世宗。
我亦年华垂二九，头颅如许负英雄！
英雄
题太平天国战史·楚歌声里霸图空
柳亚子
楚歌声里霸图空，血染胡天烂漫红。
煮豆燃箕谁管得，莫将成败论英雄。
英雄
题太平天国战史·白头宫女谈天宝
柳亚子
白头宫女谈天宝，名士新亭有泪痕。
一样兴亡千样感，南东事业倍销魂。
兴亡
吊鉴湖秋女士·恶耗惊传痛哭来
柳亚子
恶耗惊传痛哭来，吴山越水两堪哀！
未歼朱果留遗恨，谁信红颜是党魁！
缺陷应弥流血史，精魂还傍断头台。
他年记取黄龙饮，要向轩亭酹一杯。...
流血
吊刘烈士炳生·春辉寸草恋亲慈
柳亚子
春辉寸草恋亲慈，百蹈危机总未知。
岂为豹皮留盛誉？何妨马革裹遗尸。
海天迢递思兄夜，圜土凄凉忆父时。
国恨家仇忘不得，苌弘化碧杳无期。...
凄凉
感事呈毛主席
柳亚子
开天辟地君真健，说项依刘我大难。
夺席谈经非五鹿，无车弹铗怨冯驩。
头颅早悔平生贱，肝胆宁忘一寸丹!
安得南征驰捷报，分湖便是子陵滩。...
肝胆
题夏内史集
柳亚子
鸱枭革面化鸾皇，禹旬尧封旧土疆。
大业未成春泄漏，横刀白眼问穹苍。
大业
题张苍水集·廿年横海汉将军
柳亚子
廿年横海汉将军，大业蹉跎怨北征。
一笑素车东浙路，英雄岂独郑延平！
英雄
题张苍水集·延津龙剑沉渊久
柳亚子
延津龙剑沉渊久，出匣依然百炼钢。
抱缺守残亦盛德，心香同热谢余杭。
炼钢
题夏内史集·莽莽中原王气黯
柳亚子
莽莽中原王气黯，嘶风胡马尚南来。
伤心二百年前事，遗恨分明赋《大哀》。
百年
题太平天国战史·帝子雄图浑梦幻
柳亚子
帝子雄图浑梦幻，小原文献已无征。
我来重读太平史，十丈银釭焰影沈。
太平
题太平天国战史·旗翻光复照神州
柳亚子
旗翻光复照神州，虎踞龙蟠拥石头。
但使江东王气在，共和民政自千秋。
共和
次韵和陈巢南岁暮感怀之作
柳亚子
朔风凛凛天如死，和汝新待忍放歌？
沧海横流原此际，疾风劲草已无多。
风鸾罹网全身少，魑魅骄人奈尔何？
我欲天涯求死所，十年磨剑悔蹉跎。...
魑魅
巢南书来·慷慨长兴伯
柳亚子
慷慨长兴伯，曾挥落日戈。
头颅捐草莽，风雨黯山河。
赖有文章在，烦君急网罗。
遗函天赐汝，彝鼎未云多。
网罗
吊鉴湖秋女士·黄金意气铁肝肠
柳亚子
黄金意气铁肝肠，革命运中最擅场。
天壤因缘悲道韫，中原旗鼓走平阳。
飘零锦瑟无家别，慷慨欧刀有国殇。
一笑人间痴女子，如君端不愧娲皇。...
慷慨
百字令巢南以词见示
柳亚子
彩云飞下，有垂虹亭长，新词寄我。
豪气元龙楼百尺，生怕飓风吹堕。
旧院风流，新亭涕泪，寰抱空今古。
才人未老，准备逃禅真个。
 
劝君忍死须臾，千秋事业，我意怜才苦。
绝域从军功未建，...
绝域
吊刘烈士炳生·张楚相从大泽乡
柳亚子
张楚相从大泽乡，为忧时局刳肝肠。
凤麟在野终罹网，燕雀何心尚处堂。
未报秦庭人下殿，愁闻梁苑狱飞霜。
何时北伐陈师旅？拨尽阴霾见太阳。...
太阳
王述庵论诗绝句诋諆放翁感而赋此
柳亚子
庆元党禁诚私意，恢复中原义至公。
却笑当年许平仲，高谈理学昧华戎。
中原
沈道非
柳亚子
垂虹亭畔论交日，黄歇城边买醉时。
一自鸠兹江上去，暮云春树尽相思。
存殁口号·雄词慷慨湘江向
柳亚子
雄词慷慨湘江向，情话缠绵浙水杨。
长痛汉皋埋碧血，难从海国问红妆。
红妆
寄毛主席延安兼柬林伯渠吴玉章徐特
柳亚子
弓剑桥陵寂不哗，万年枝上挺奇花。
云天倘许同优国，粤海难忘共品茶。
杜断房谋劳午夜，江毫丘锦各名家。
商山诸老欣能健，头白相期奠夏华。...
名家
读郭沫若甲申三百年祭
柳亚子
陈迹煤山三百年，高文我佩鼎堂贤。
吠尧桀犬浑多事，喘月吴牛苦问天。
由检师心终覆国，自成失计遂捐燕。
昌言张李如能拜，破虏恢辽指顾间。...
失计
十月六日得毛主席书问佩宜无恙否兼及国·恩马堂堂斯列健
柳亚子
恩马堂堂斯列健，人间又见此头颅。
龙翔凤翥君堪喜，骥附骖随我敢吁？
岳峙渊停真磊落，天心民意要同符。
双江会合巴渝地，听取欢虞万众呼。...
磊落
十月十日虏后那拉万寿节也
柳亚子
毳服毡冠拜冕旒，谓他人母不知羞！
江东几辈小儿女，却解申申詈国仇。
小儿
题夏内史集·战骨松山夕照黄
柳亚子
战骨松山夕照黄，辽西妖梦太轻狂。
剧怜汉贼洪亨九，不道人间有夏郎。
夕照
次韵和陈巢南岁暮感怀之作·匈奴未灭敢言家
柳亚子
匈奴未灭敢言家？揽镜犹言鬓未华。
赤县无人存正朔，青衫有泪哭琵琶。
入山我愿群糜鹿，蹈海君应访斗槎。
留得岁寒松柏在，任他世网乱如麻。...
蹈海
巢南书来谓将刊长兴伯吴公遗集
柳亚子
吾乡陈季子，磊落复英奇。
不远关河阻，殷勤尺素驰。
遗闻珍义侠，喜气溢门楣。
扬讫千秋事，如君信可师。
喜气
巢南书来·云间夏内史
柳亚子
云间夏内史，束发便从军。
江左龙飞误，华亭鹤唳闻。
遗骸谁护惜？后死属王君。
何日携鸡酒，相从义士坟。
义士
巢南书来·欲息乡邦事
柳亚子
欲息乡邦事，萧条泪万行。
阳秋今不作，文献久沦亡。
绝学唯君在，论文许我狂。
昔贤如可起，回首意苍茫。
论文
有悼二首为徐伯荪烈士作
柳亚子
胡尘遍中原，侠风久不作。
史公起东粤，手揭荆、高幕。
王、万更延陵，连翩踵芳躅。
惜哉剑术疏，遗恨终寥廓。
桓桓东海君，祖烈中山族。
投身入穹庐，缨笠不辞辱。
得当竞报汉，一击天地...
天地
蔡元培
柳亚子
元祐党人推司马，襄阳耆旧数庞公。
天门詄荡无崖岸，坐我光风霁月中。
月中
陈巢南
柳亚子
乡邦坛坫慎交社，桑海遗闻补史亭。
一自莘庐耆旧死，松陵文献尽推卿。
遗闻
吊刘烈士炳生
柳亚子
东南义旅纵横日，三户亡秦古有之。
岂料楚氛终退舍，居然胡运尚乘时。
黄龙杯酒盟犹在，白马清流悔已迟。
风雨中宵雄鬼泣，挑镫掩卷一沉思。...
清流
吊刘烈士炳生·滚滚胡尘黯四方
柳亚子
滚滚胡尘黯四方，忍看鳞介易冠裳！
最难义侠求沧海，如此河山对夕阳！
流血千秋侪武穆，复仇九世重齐襄。
锄非两字分明记，耿耿精灵倘未亡。...
精灵
吊刘烈士炳生·新诗读罢意茫然
柳亚子
新诗读罢意茫然，骨肉情深宛眼前。
无复扶风豪士赋，难赓江左大哀篇。
田横岛上人如梦，豫让桥边泪似泉。
尚有椎秦遗恨在，闻鸡起舞亦因缘。...
因缘
哭威丹烈士
柳亚子
白虹贯日英雄死，如此河山失霸才。
不唱铙歌唱薤露，胡儿歌舞汉儿哀！
薤露
哭威丹烈士·哭君恶耗泪成血
柳亚子
哭君恶耗泪成血，赠我遗书墨未尘。
私怨公仇两愁绝，几时王气刬珠申？
遗书
闻萍醴义师失败有作
柳亚子
呜咽笳声怨，南朝王气消。
赤乌吴正朔，黄犊汉歌谣。
胡运百年永，楚风三户凋。
招魂何处是？江汉水迢迢。
百年
王述庵论诗绝句诋諆放翁
柳亚子
放翁爱国岂寻常？一记南园目论狂。
倘使平原能灭虏，禅文九锡亦何妨。
平原
高吹万
柳亚子
西台痛哭谢唏发，眢井沉书郑忆翁。
更向竹林携小阮，应无俗物恼王戎。

柳亚子的诗词名句全集
