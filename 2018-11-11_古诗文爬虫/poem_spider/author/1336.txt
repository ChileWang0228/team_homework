诗人:吴会
作品数目：7篇
朝代：明代
诗人简介：吴会（？-1388）字庆伯，号书山。江西金溪琅琚镇疏口村人。明代学者。 生年不详，卒于明太祖洪武二十一年。至正三年（1343）尝举乡荐第一。入明不仕，隐居著述，至洪武戊辰乃卒。因...
<<次韵奉题吴彦贞华林别业>> <<题崇山刘氏园亭>> <<送别阴阳教授>> <<春晚·风雨春如客>> 
<<江村·红树江村外>> <<题扇赠首坐>> <<宫人欠伸图>> 

吴会的诗词全集

送别阴阳教授
吴会
天官艺学久庞纷，太史名家属有闻。
宝历敬时颁岁正，铜仪窥夜识星文。
乌飞圭表移光影，龙咽筹壶定刻分。
归后更详东井分，五珠何日聚贤群？...
名家
次韵奉题吴彦贞华林别业
吴会
郡城南去有华亭，花木成林竹绕停照影凤凰临月镜，传声
鹦鹉隔云屏。
分栽柳入《陶潜传》，点校茶归陆羽《经》。
我亦延州老孙子，对江相望乐清宁。...
孙子
题崇山刘氏园亭
吴会
西山三叠郁岧峣，亭上看山翠欲飘。
杨柳小楼风满席，芙蓉清沼水平桥。
美人歌处倾金杓，仙客来时度玉箫。
我忆醉眠花底月，满衣香露夜萧萧。...
萧萧
春晚·风雨春如客
吴会
风雨春如客，烟霞日似年。
莺歌把酒听，花落抱琴眠。
树暗藏书谷，香流洗药泉。
好怀无处说，谁与系江船。
暗藏
江村·红树江村外
吴会
红树江村外，黄芦野水边。
叶深风落地，禾偃涝余田。
雁鹜违寒日，牛羊入远烟。
岸人连棘户，尽室避军船。
落地
题扇赠首坐
吴会
提来电掣风千里，放下云沉月五更。
举似坐中三百众，定从何处有风生。
五更
宫人欠伸图
吴会
舞困歌慵酒梦迟，小栏舒腕转腰时。
落花垂柳娇无力，都送春愁上两眉。

吴会的诗词名句全集
