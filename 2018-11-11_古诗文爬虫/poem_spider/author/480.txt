诗人:刘兼
作品数目：81篇
朝代：五代
诗人简介：刘兼[约公元九六0年前后在世]字不详，长安人。生卒年均不详，约周末宋初间前后在世。官荣州刺史。兼著有诗一卷，（《全唐诗》）传于世。...
<<寄长安郑员外>> <<梦归故园>> <<春游·柳成金穗草如茵>> <<蜀都春晚感怀>> 
<<春晚寓怀>> <<送从弟舍人入蜀>> <<对雨·幽庭凝碧亦涟漪>> <<再见从弟舍人>> 
<<晚楼寓怀>> 

刘兼的诗词全集

寄长安郑员外
刘兼
屈指良交十四人，隙驹风烛渐为尘。当初花下三秦客，
只有天涯二老身。乘醉几同游北内，寻芳多共谒东邻。
此时阻隔关山远，月满江楼泪满巾。...
关山
梦归故园
刘兼
桐叶飞霜落井栏，菱花藏雪助衰颜。夜窗飒飒摇寒竹，
秋枕迢迢梦故山。临水钓舟横荻岸，隔溪禅侣启柴关。
觉来依旧三更月，离绪乡心起万端。...
依旧
春游·柳成金穗草如茵
刘兼
柳成金穗草如茵，载酒寻花共赏春。
先入醉乡君莫问，十年风景在三秦。
风景
蜀都春晚感怀
刘兼
蜀都春色渐离披，梦断云空事莫追。宫阙一城荒作草，
王孙犹自醉如泥。谁家玉笛吹残照，柳市金丝拂旧堤。
可惜锦江无锦濯，海棠花下杜鹃啼。...
残照
送从弟舍人入蜀
刘兼
嘉陵江畔饯行车，离袂难分十里余。慷慨莫夸心似铁，
留连不觉泪成珠。风光川谷梅将发，音信云天雁未疏。
立马举鞭无限意，会稀别远拟何如。...
音信
春晚寓怀
刘兼
一承兑泽莅方州，八度春光照郡楼。好景几将官吏醉，
名山时领管弦游。空花任尔频侵眼，老雪从他渐满头。
归去杜陵池阁在，只能欢笑不能愁。...
欢笑
对雨·幽庭凝碧亦涟漪
刘兼
幽庭凝碧亦涟漪，檐溜声繁聒梦归。半岫金乌才委照，
一川石燕又交飞。濯枝霡霂榴花吐，吹渚飘飖暑气微。
因忆故园闲钓处，苍苔斑驳满渔矶。...
暑气
再见从弟舍人
刘兼
屈指依稀十五年，鸾台秘阁位相悬。分飞淮甸雁行断，
重见江楼蟾影圆，滞迹未偕朝北阙，高才方命入西川。
愿君通理须还早，拜庆慈亲几杖前。...
依稀
晚楼寓怀
刘兼
薄暮疏林宿鸟还，倚楼垂袂复凭栏。月沉江底珠轮净，
云锁峰头玉叶寒。刘毅暂贫虽壮志，冯唐将老自低颜。
无言独对秋风立，拟把朝簪换钓竿。...
壮志
咸阳怀古·高秋咸镐起霜风
刘兼
高秋咸镐起霜风，秦汉荒陵树叶红。七国斗鸡方贾勇，
中原逐鹿更争雄。南山漠漠云常在，渭水悠悠事旋空。
立马举鞭遥望处，阿房遗址夕阳东。...
悠悠
春昼醉眠
刘兼
朱栏芳草绿纤纤，欹枕高堂卷画帘。处处落花春寂寂，
时时中酒病恹恹。塞鸿信断虽堪讶，梁燕词多且莫嫌。
自有卷书销永日，霜华未用鬓边添。...
高堂
海棠花·淡淡微红色不深
刘兼
淡淡微红色不深，依依偏得似春心。烟轻虢国颦歌黛，
露重长门敛泪衿。低傍绣帘人易折，密藏香蕊蝶难寻。
良宵更有多情处，月下芬芳伴醉吟。...
良宵
春宵·春云春日共朦胧
刘兼
春云春日共朦胧，满院梨花半夜风。宿酒未醒珠箔卷，
艳歌初阕玉楼空。五湖范蠡才堪重，六印苏秦道不同。
再取素琴聊假寐，南柯灵梦莫相通。...
道不
对镜·青镜重磨照白须
刘兼
青镜重磨照白须，白须捻闲意何如。故园迢递千山外，
荒郡淹留四载余。风送竹声侵枕簟，月移花影过庭除。
秋霜满领难消释，莫读离骚失意书。...
庭除
秋夕书事
刘兼
摇落江天万木空，雁行斜戛塞垣风。征闺捣月离愁远，
旧馆眠云旅梦通。郢客岂能陪下里，皋禽争肯恋樊笼。
此心旷荡谁相会，尽在南华十卷中。...
樊笼
贵游·绣衣公子宴池塘
刘兼
绣衣公子宴池塘，淑景融融万卉芳。珠翠照天春未老，
管弦临水日初长。风飘柳线金成穗，雨洗梨花玉有香。
醉后不能离绮席，拟凭青帝系斜阳。...
斜阳
秋夕书怀·荒僻淹留岁已深
刘兼
荒僻淹留岁已深，解龟无计恨难任。守方半会蛮夷语，
贺厦全忘燕雀心。夜静倚楼悲月笛，秋寒欹枕泣霜砧。
宦情总逐愁肠断，一箸鲈鱼直万金。...
愁肠
征妇怨·金闺寂寞罢妆台
刘兼
金闺寂寞罢妆台，玉箸阑干界粉腮。花落掩关春欲暮，
月圆欹枕梦初回。鸾胶岂续愁肠断，龙剑难挥别绪开。
曾寄锦书无限意，塞鸿何事不归来。...
愁肠
春怨·绣林红岸落花钿
刘兼
绣林红岸落花钿，故去新来感自然。绝塞杪春悲汉月，
长林深夜泣缃弦。锦书雁断应难寄，菱镜鸾孤貌可怜。
独倚画屏人不会，梦魂才别戍楼边。...
可怜
宣赐锦袍设上赠诸郡客
刘兼
十月芙蓉花满枝，天庭驿骑赐寒衣。将同玉蝶侵肌冷，
也遣金鹏遍体飞。夜卧始知多忝窃，昼行方觉转光辉。
深冬若得朝丹阙，太华峰前衣锦归。...
光辉
重阳感怀·载花乘酒上高山
刘兼
载花乘酒上高山，四望秋空八极宽。蜀国江山存不得，
刘家豚犬取何难。张仪旧壁苍苔厚，葛亮荒祠古木寒。
独对斜阳更惆怅，锦江东注似波澜。...
波澜
寄高书记
刘兼
齐朝庆裔祖敖曹，麟角无双凤九毛。声价五侯争辟命，
文章一代振风骚。醉琴自寄陶家意，梦枕谁听益郡刀。
补衮应星曾奏举，北山南海孰为高。...
南海
春夜·薄薄春云笼皓月
刘兼
薄薄春云笼皓月，杏花满地堆香雪。
醉垂罗袂倚朱栏，小数玉仙歌未阕。
杏花
访饮妓不遇招酒徒不至
刘兼
小桥流水接平沙，何处行云不在家。毕卓未来轻竹叶，
刘晨重到殢桃花。琴樽冷落春将尽，帏幌萧条日又斜。
回首却寻芳草路，金鞍拂柳思无涯。...
萧条
中春登楼
刘兼
金杯不以涤愁肠，江郡芳时忆故乡。两岸烟花春富贵，
一楼风月夜凄凉。王章莫耻牛衣泪，潘岳休惊鹤鬓霜。
归去莲花归未得，白云深处有茅堂。...
莲花
自遣·未上亨衢独醉吟
刘兼
未上亨衢独醉吟，赋成无处博黄金。家人莫问张仪舌，
国士须知豫让心。照乘始堪沽善价，阳春争忍混凡音。
鹍鹏鳞翼途程在，九万风云海浪深。...
阳春
去年今日
刘兼
去年今日到荣州，五骑红尘入郡楼。貔虎只知迎太守，
蛮夷不信是儒流。奸豪已息时将泰，疲瘵全苏岁又周。
圣主若容辞重禄，便归烟水狎群鸥。...
红尘
郡斋寓兴
刘兼
依约樊川似旭川，郡斋风物尽萧然。秋庭碧藓铺云锦，
晚阁红蕖簇水仙。醉笔语狂挥粉壁，歌梁尘乱拂花钿。
情怀放荡无羁束，地角天涯亦信缘。...
情怀
新竹·近窗卧砌两三丛
刘兼
近窗卧砌两三丛，佐静添幽别有功。影镂碎金初透月，
声敲寒玉乍摇风。无凭费叟烟波碧，莫信湘妃泪点红。
自是子猷偏爱尔，虚心高节雪霜中。...
烟波
登郡楼书怀·莫嗔阮氏哭途穷
刘兼
莫嗔阮氏哭途穷，万代深沉恨亦同。瑞玉岂知将抵鹊，
铅刀何事却屠龙。九夷欲适嗟吾道，五柳终归效古风。
独倚郡楼无限意，满江烟雨正冥蒙。...
终归
江楼望乡寄内
刘兼
独上江楼望故乡，泪襟霜笛共凄凉。云生陇首秋虽早，
月在天心夜已长。魂梦只能随蛱蝶，烟波无计学鸳鸯。
蜀笺都有三千幅，总写离情寄孟光。...
鸳鸯
寄滑州文秀大师
刘兼
分飞屈指十三年，菡萏峰前别社莲。薄宦偶然来左蜀，
孤云何事在南燕。一封瑶简音初达，两处金沙色共圆。
珍重汤休惠佳句，郡斋吟久不成眠。...
金沙
偶有下殇因而自遣
刘兼
彭寿殇龄共两空，幻泡缘影梦魂中。缺圆宿会长如月，
飘忽浮生疾似风。修短百年先后定，贤愚千古是非同。
南柯太守知人意，休问陶陶塞上翁。...
是非
梦归故园·旧馆秋寒夜梦长
刘兼
旧馆秋寒夜梦长，水帘疏影入回塘。宦情率尔拖鱼艇，
客恨依然在燕梁。白鹭独飘山面雪，红蕖全谢镜心香。
起来不语无人会，醉倚东轩半夕阳。...
夕阳
春霁·春霁江山似画图
刘兼
春霁江山似画图，醉垂鞭袂出康衢。倡狂乱打貔貅鼓，
懒慢迟修鸳鹭书。老色渐来欺鬓发，闲情将欲傲簪裾。
苔钱遍地知多少，买得花枝不落无。...
鬓发
秋夕书怀·直气从来不入时
刘兼
直气从来不入时，掩关慵更钓磻溪。斯文未丧宣尼叹，
吾道将穷阮籍悲。轻粉覆霜凝夜砌，乱金铺菊织秋篱。
南阳卧久无人问，薄命非才有可疑。...
南阳
秋夕书怀呈戎州郎中
刘兼
素律初回枕簟凉，松风飘泊入华堂。谭鸡寂默纱窗静，
梦蝶萧条玉漏长。归去水云多阻隔，别来情绪足悲伤。
霜砧月笛休相引，只有离襟泪两行。...
悲伤
秋夕书怀呈戎州郎中·风送秋荷满鼻香
刘兼
风送秋荷满鼻香，竹声敲玉近虚廊。梦回故国情方黯，
月过疏帘夜正凉。菱镜也知移艳态，锦书其奈来年光。
鸾胶处处难寻觅，断尽相思寸寸肠。...
处处
春燕·多时窗外语呢喃
刘兼
多时窗外语呢喃，只要佳人卷绣帘。大厦已成须庆贺，
高门频入莫憎嫌。花间舞蝶和香趁，江畔春泥带雨衔。
栖息数年情已厚，营巢争肯傍他檐。...
栖息
中春宴游
刘兼
二月风光似洞天，红英翠萼簇芳筵。楚王云雨迷巫峡，
江令文章媚蜀笺。歌黛入颦春袖敛，舞衣新绣晓霞鲜。
酒阑香袂初分散，笑指渔翁钓暮烟。...
渔翁
春晚闲望
刘兼
东风满地是梨花，只把琴心殢酒家。立处晚楼横短笛，
望中春草接平沙。雁行断续晴天远，燕翼参差翠幕斜。
归计未成头欲白，钓舟烟浪思无涯。...
参差
莲塘霁望
刘兼
新秋菡萏发红英，向晚风飘满郡馨。万叠水纹罗乍展，
一双鸂鶒绣初成。采莲女散吴歌阕，拾翠人归楚雨晴。
远岸牧童吹短笛，蓼花深处信牛行。...
牧童
新回车院筵上作
刘兼
回车院子未回车，三载疲民咏袴襦。借寇已承英主诏，
乞骸须上老臣书。黄金蜀柳笼朱户，碧玉湘筠映绮疏。
因问满筵诗酒客，锦江何处有鲈鱼。...
碧玉
登楼寓望
刘兼
凭高多是偶汍澜，红叶何堪照病颜。万叠云山供远恨，
一轩风物送秋寒。背琴鹤客归松径，横笛牛童卧蓼滩。
独倚郡楼无限意，夕阳西去水东还。...
横笛
江岸独步
刘兼
醉卓寒筇傍水行，渔翁不会独吟情。龟能顾印谁相重，
鹤偶乘轩自可轻。簪组百年终长物，文章千古亦虚名。
是非得丧皆闲事，休向南柯与梦争。...
文章
命妓不至
刘兼
琴中难挑孰怜才，独对良宵酒数杯。苏子黑貂将已尽，
宋弘青鸟又空回。月穿净牖霜成隙，风卷残花锦作堆。
欹枕梦魂何处去，醉和春色入天台。...
春色
晨鸡·朱冠金距彩毛身
刘兼
朱冠金距彩毛身，昧爽高声已报晨。作瑞莫惭先贡楚，
擅场须信独推秦。淮南也伴升仙犬，函谷曾容借晓人。
此日卑栖随饮啄，宰君驱我亦相驯。...
淮南
芳春·微雨微风隔画帘
刘兼
微雨微风隔画帘，金炉檀炷冷慵添。桃花满地春牢落，
柳絮成堆雪弃嫌。宝瑟不能邀卓氏，彩毫何必梦江淹。
宦情归兴休相挠，隼旆渔舟总未厌。...
桃花
春游·摇摇离绪不能持
刘兼
摇摇离绪不能持，满郡花开酒熟时。羞听黄莺求善友，
强随绿柳展愁眉。隔云故国山千叠，傍水芳林锦万枝。
圣主未容归北阙，且将勤俭抚南夷。...
愁眉
重阳感怀
刘兼
重阳不忍上高楼，寒菊年年照暮秋。万叠故山云总隔，
两行乡泪血和流。黄茅莽莽连边郡，红叶纷纷落钓舟。
归计未成年渐老，茱萸羞戴雪霜头。...

刘兼的诗词名句全集
