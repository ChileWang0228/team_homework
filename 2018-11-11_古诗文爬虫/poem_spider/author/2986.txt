诗人:欧阳澈
作品数目：7篇
朝代：宋代
诗人简介：欧阳澈，男，北宋末江右人布衣。字德明，抚州崇仁人。少年时即喜谈世事，尚气大言，慷慨不稍屈。靖康初应诏上疏，奏论朝廷弊政三十余事，陈安边御敌十策。金兵南侵，徒步赴行在，伏...
<<踏莎行·雁字书空>> <<小重山·红叶伤心月午楼>> <<蝶恋花·红叶飘风秋欲暮>> <<玉楼春·个人风韵天然俏>> 
<<玉楼春·年时醉倚温温玉>> <<踏莎行·罗幕风轻>> <<虞美人·玉楼缥缈孤烟际>> 

欧阳澈的诗词全集

踏莎行·雁字书空
欧阳澈
雁字书空，橘星垂槛。江天水墨秋光晚。香丝袅袅祝尧年，公庭锡宴挥金碗。
醉索蛮笺，狂吟象管。珠玑灿灿惊人眼。遏云更倩雪儿歌，从教拍碎红牙板。...
儿歌
小重山·红叶伤心月午楼
欧阳澈
红叶伤心月午楼。袭人风细细，远烟浮。瞢腾醉眼不禁秋。追旧事，拍塞一怀秋。
心绪两悠悠。东阳消瘦损，甚风流。拟凭仙枕梦中游。无眠久，通夕数更筹。...
风流
玉楼春·个人风韵天然俏
欧阳澈
个人风韵天然俏。入鬓秋波常似笑。一弯月样黛眉低，四寸鞋儿莲步小。
绝缨尝宴琼楼杪。软语清歌无限妙。归时桂影射帘旌，沈水烟消深院悄。...
无限
蝶恋花·红叶飘风秋欲暮
欧阳澈
红叶飘风秋欲暮。送目层楼，帘卷西山雨。解榻聚宾挥玉尘。风流只欠王夷甫。
质剑为公沽绿醑。涤濯吟魂，拟摘黄花句。醉眼瞢腾携手处。谢池风月谁分付。...
黄花
玉楼春·年时醉倚温温玉
欧阳澈
年时醉倚温温玉。妒月精神疑可掬。香丝篆袅一帘秋，潋滟十分浮蚁绿。
兴来笑把朱弦促。切切含情声断续。曲中依约断人肠，除却梨园无此曲。...
切切
踏莎行·罗幕风轻
欧阳澈
罗幕风轻，水沈烟细。杯行笑拥东山妓。酬歌何惜锦缠头，清音暗绕梁尘起。 
银甲弹筝，碧桃荐味。举觞飞白拚沈醉。花窗弄月晚归来，门迎蜡炬笙箫沸。...
飞白
虞美人·玉楼缥缈孤烟际
欧阳澈
玉楼缥缈孤烟际。徒倚愁如醉。雁来人远暗消魂。帘卷一钩新月、怯黄昏。 
那人音信全无个。幽恨谁凭破。扑花蝴蝶若知人。为我一场清梦、去相亲。...

欧阳澈的诗词名句全集
