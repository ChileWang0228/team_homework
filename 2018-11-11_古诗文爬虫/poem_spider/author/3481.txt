诗人:吴说
作品数目：12篇
朝代：宋代
诗人简介：吴说，生卒年不详，宋代书家，字傅朋，号练塘，居钱塘之紫溪。人称吴紫溪。宋高宗绍兴十四年，除尚书郎，官知信州，绍兴间为尚书郎。其书楷、行、草及榜书均住，小楷有宋时第一之称...
<<山中元夕>> <<题梁王寺清辩大师房>> <<题清芬阁·乃祖飞英标万古>> <<题义节夫人传>> 
<<仙都山·佳住从来说鼎湖>> <<避地白岩山中书怀>> <<酬次李辰甫所寄>> <<所寄·桐花竹实几时生>> 
<<所寄·扁舟东下初乘兴>> 

吴说的诗词全集

仙都山·佳住从来说鼎湖
吴说
佳住从来说鼎湖，兹游直欲到清都。
参天玉箸千寻许，堕地金莲十丈无。
江观便思眠一柱，海山今喜识方壶。
直须买取鹅溪绢，要画沧洲水墨图。...
参天
山中元夕
吴说
忆昔观灯夜，维舟天汉湾。
千官环凤辇，万炬转鳌山。
异县方营窟，佳辰独掩关。
悲凉追往事，华发坐来斑。
华发
题梁王寺清辩大师房
吴说
云收雾落天围净，乞与游人眼界宽。
独恨不当新雪霁，月明来此倚阑干。
阑干
题清芬阁·乃祖飞英标万古
吴说
乃祖飞英标万古，后来奕叶盛三吴。
传家孙达吾何慊，配食子陵德不孤。
秀句至今辉简表，故山从昔锁松梧。
他年我欲修清供，一盏寒泉一束刍。...
三吴
题义节夫人传
吴说
国步阽危古所稀，旷无仗节不胜讥。
得夫人辈戡多难，拨乱兴衰亦庶几。
兴衰
避地白岩山中书怀
吴说
胡虏凭陵甚，长驱青海边。
携家遭困顿，忧国愤迍邅。
不省岁月换，徒惊花草鲜。
到头苏息否，洒泪问苍天。
花草
酬次李辰甫所寄
吴说
近知尽室入烟霞，儿女甘贫惯食鲑。
方外何人差可友，岁阑底处定为家。
江城潮盛漫秋卤，驿道风高卷霁沙。
子拾堕樵归未得，能无借地种桃花。...
桃花
所寄·桐花竹实几时生
吴说
桐花竹实几时生，桑野秋繭未定成。
肯信饥寒能累道，唯余寂寞许寻盟。
年颜已愧神仙事，江海难忘故旧情。
何日往来同井陉，清谈清坐到天明。...
故旧
所寄·扁舟东下初乘兴
吴说
扁舟东下初乘兴，明月南飞竟失群。
田父语言时近道，世人嘲笑尚论文。
九山敛气横寒野，一坞朝阳聚暖云。
胜处借人教暂看，后来何必问灵氛。...
朝阳
交廉布书事
吴说
当代青云士，皆言子独贤。
异时犹未遇，多难更堪怜。
妙契环中趣，饱参方外禅。
海涯孤绝处，谁识孝廉船。
方外
书事·区宇半荆棘
吴说
区宇半荆棘，干戈犹未休。
屡空无计奈，多病不禁愁。
农具应须办，朝簪便合投。
全家耕谷口，一饱更何忧。
干戈
书事·栖遁云岩下
吴说
栖遁云岩下，无人到此边。
阶庭穿蚓穴，窗户蠹蜗涎。
寂寞春将老，淹留月再弦。
羁愁知几许，素发挽华巅。

吴说的诗词名句全集
