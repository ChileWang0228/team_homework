诗人:刘倓
作品数目：11篇
朝代：宋代
诗人简介：刘倓，旧名次皋，号雪堂，晚年又号阆风居士，三都礼村人。刘倓嗜书如命，藏书逾万卷。为文清醇，作诗潇洒，晚年编成《易经百义》，著有《阆风集》多卷。祖上原是汉代皇室之后裔，隐...
<<胡少瀹题梁王山蟠松诗>> <<蓬岛山·轧轧笋舆过翠微>> <<小玉蕊花>> <<小玉蕊花·山礬纷似玉>> 
<<隐秀亭·一重一崦一岧峣>> <<尊胜院·海角寻春雪未消>> <<横山·桐林老子俗情无>> <<横山·一溪径险仆夫劬>> 
<<横山·五更一霎清明雨>> 

刘倓的诗词全集

小玉蕊花·山礬纷似玉
刘倓
山礬纷似玉，黄薜碎如金。
二美传春晚，同心契尔音。
同心
尊胜院·海角寻春雪未消
刘倓
海角寻春雪未消，马蹄无处避琼瑶。
己公屋下论文酒，炉火篝灯伴寂寥。
论文
横山·桐林老子俗情无
刘倓
桐林老子俗情无，鉴胜探奇不觉晡。
幸尔清溪好明月，如行四十里冰壶。
老子
胡少瀹题梁王山蟠松诗
刘倓
长松上捎日月宫，昂霄耸壑材甚雄。
不肯甘心卧云巘，有时见梦十八公。
汗颜血指，那知大匠自有体。
斩伐丁丁，朝夕聒人幽耳聋。
岂如吾乡华顶一峰八万四千丈，下蟠夭夭矫矫奇奇怪怪之...
刚正
蓬岛山·轧轧笋舆过翠微
刘倓
轧轧笋舆过翠微，路经蓬岛锁云霏。
雨从半岭岩窝出，云在行人脚下飞。
翠微
小玉蕊花
刘倓
蔌蔌碎金英，丝丝镂玉茎。
步摇钗朵见，老眼为增明。
隐秀亭·一重一崦一岧峣
刘倓
一重一崦一岧峣，隐秀寒光次第高。
借得笋舆如小艇，晚风千里泛清涛。
横山·一溪径险仆夫劬
刘倓
一溪径险仆夫劬，三酌油油醉笋舆。
隔岸火焱三四点，不知谁照夜滩鱼。
横山
横山·五更一霎清明雨
刘倓
五更一霎清明雨，晓雾梨花梦白云。
半岭肩舆犹兀兀，一杯卯酒尚曛曛。
兀兀
横山·大小万竹望不见
刘倓
大小万竹望不见，上下牢岩过若飞。
红缀舞衣山踯躅，白裁玉版野蔷薇。
踯躅
横山·石镜当年始发祥
刘倓
石镜当年始发祥，皎如秋月弄寒光。
山川精彩无人识，付与樵夫敲斲伤。

刘倓的诗词名句全集
