诗人:吴百生
作品数目：6篇
朝代：宋代
诗人简介：吴百生，字承荣。有憾於歷世冒濮姓，乃辑《延陵祖德录》。南渡后赴临安陈情，高宗命復吴姓（《七十二峯足徵集》卷一）。今录诗六首。...
<<乌夜啼·夜夜乌来啼未央>> <<莫厘远眺·金庭隔尘耸>> <<宫词·妙选昭阳进>> <<宫词·阿娇金屋闭>> 
<<宫词·钧乐云中动>> <<宫词·中使质明催>> 

吴百生的诗词全集

宫词·钧乐云中动
吴百生
钧乐云中动，銮舆天上行。
百花齐醉日，孤月独明更。
不漏频催酒，金炉细结甍。
春秋有常幸，日日调清平。
春秋
乌夜啼·夜夜乌来啼未央
吴百生
夜夜乌来啼未央，明月出户空飞霜。
吹笳征夫不就寝，宫筵列烛声满堂。
征夫
莫厘远眺·金庭隔尘耸
吴百生
金庭隔尘耸，玉柱插天浮。
石古不知岁，溪虚长欲秋。
绣重红错翠，锦簇阁兼楼。
望里三州远，吟边松月留。
宫词·妙选昭阳进
吴百生
妙选昭阳进，羞花妒六宫。
行阶莲落地，随御柳含风。
按舞天光近，徽歌烛影红。
夜深金殿合，环佩月明中。
天光
宫词·阿娇金屋闭
吴百生
阿娇金屋闭，群玉奉龙举。
夜色明光酒，春风长信裾。
传宣严伏合，应侍冶容虚。
笑簇嫣然地，名花总不如。
冶容
宫词·中使质明催
吴百生
中使质明催，珠宫宝扇回。
髻云双凤拥，歌雪百花堆。
竞立徼殊宠，群趋独魁。
寿阳春夜额，帖尽一庭梅。

吴百生的诗词名句全集
