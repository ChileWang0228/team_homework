诗人:钱惟治
作品数目：8篇
朝代：宋代
诗人简介：钱惟治[宋]（九四九至一○一四）字和世，吴越王宗长子。幼好读书，乾德四年（九六六）授宁远军节度。太宗嗣位，进检校太尉。善草隶，尤好二王书。尝曰：心能御手，手能御笔，则法在其中...
<<寄南岳廖融>> <<哭廖融·天丧我良知>> <<留鹤赠廖融>> <<闻融与鹤相继而亡感赋绝句>> 
<<赠王正己>> <<春日登大悲阁>> <<登大悲阁·碧天临迥阁>> <<登大悲阁·袅霞披迥殿>> 


钱惟治的诗词全集

寄南岳廖融
钱惟治
曾经别墅住行踪，春浪和烟撼钓筒。
共步幽亭连石藓，寄眠静榻带松风。
秋来频梦岳云白，别后应添鹤顶红。
又泛汴舟随汴水，不堪南望思忡忡。...
忡忡
哭廖融·天丧我良知
钱惟治
天丧我良知，无言双泪垂。
惟求相见梦，永绝寄来诗。
应有异人吊，从兹雅道衰。
春风古原上，新塚草离离。
春风
留鹤赠廖融
钱惟治
峭格数年同野兴，一官才罢共船归。
稻梁少饲教长瘦，羽翼无伤任远飞，
侧耳听吟侵静烛，衔花作舞带斜晖。
朝天万里不将去，留伴高人向钓矶。...
斜晖
闻融与鹤相继而亡感赋绝句
钱惟治
南岳僧来共叹吁，风亭月榭已荒芜。
先生去世未十日，留伴高吟鹤亦徂。
去世
赠王正己
钱惟治
两捧歌诗寄，化余即展开。
无时惟北望，何日逐南来。
梦里得芳草，笛中闻落梅。
终朝一携手，江上有楼台。
楼台
春日登大悲阁
钱惟治
春城满望，晓阁閒登。
尘销霁景，定出真僧。
人怀远思，槛凭危层。
因圆果登，胜境斯兴。
怀远
登大悲阁·碧天临迥阁
钱惟治
碧天临迥阁，晴雪点山屏。
夕烟侵冷箔，明月斂闲亭。
夕烟
登大悲阁·袅霞披迥殿
钱惟治
袅霞披迥殿，香雾拥轻帘。
晓花歌静院，芳树捧晴簷。

钱惟治的诗词名句全集
