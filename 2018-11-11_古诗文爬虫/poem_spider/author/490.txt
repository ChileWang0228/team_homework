诗人:卢群玉
作品数目：25篇
朝代：唐代
诗人简介：卢群玉，字里世次皆不详。应进士试不第，请谒亦无结果，遂落拓江湖，纵情诗酒。事迹见《诗话总龟》前集卷四四引《南部新书》。...
<<谪宜阳到荆渚>> <<郡城放猿献卫使君>> <<下第夜吟>> <<谢人惠琴材>> 
<<失题·午醉醒来晚>> <<投卢尚书>> <<吴江别王长史>> <<题天台石桥>> 
<<耒阳杜工部祠堂>> 

卢群玉的诗词全集

郡城放猿献卫使君
卢群玉
千岩万壑与云连，放出雕笼任自然。叶洒惊风啼暮雨，
月凝残雪饮流泉。临岐莫似三声日，避射须依绕树年。
应解感恩寻太守，攀萝时复到楼前。...
感恩
谢人惠琴材
卢群玉
风撼桐丝带月明，羽人乘醉截秋声。七弦妙制饶仙品，
三尺良材称道情。池小未开春浪泛，岳低犹欠暮云生。
何因乞与元中术，临化无妨膝上横。...
开春
投卢尚书
卢群玉
无力不任为走役，有文安敢滞清平。
从来若把耕桑定，免恃雕虫误此生。
无力
吴江别王长史
卢群玉
多年襆被玉山岑，鬓雪欺人忽满簪。驽马虽然贪短豆，
野麋终是忆长林。鲈鱼未得乘归兴，鸥鸟惟应信此心。
见说新桥好风景，会须乘月濯烦襟。...
风景
耒阳杜工部祠堂
卢群玉
手接汨罗水，天心知所存。固教工部死，来伴大夫魂。
流落同千古，风骚共一源。消凝伤往事，斜日隐颓垣。
风骚
九嶷山·鼎湖冠剑有遗踪
卢群玉
鼎湖冠剑有遗踪，晋汉真人羽化同。九转药成丹灶冷，
五车云去玉堂空。仙家日月蓬壶里，尘世烟花梦寐中。
徒有旧山流水畔，老松枝叶苦吟风。...
梦寐
杨岐山·千峰围古寺
卢群玉
千峰围古寺，深处敞楼台。景异寻常处，人须特达来。
松杉寒更茂，岚霭昼还开。欲续丰碑语，含毫恨不才。
丰碑
谪宜阳到荆渚
卢群玉
汉江江水水连天，被谪宜阳路几千。
为问野人山鸟语，问予归棹是何年。
宜阳
下第夜吟
卢群玉

扰扰东西南北情，何人于此悟浮生。
还缘无月春风夜，暂得独闻流水声。

春风
失题·午醉醒来晚
卢群玉
午醉醒来晚，无人梦自惊。
夕阳如有意，长傍小窗明。
夕阳
题天台石桥
卢群玉
白石峰犹在，横桥一径微。多年无客过，落日有云归。
水净苔生发，山寒树着衣。如何方广寺，千古去人稀。
落日
宜春郡城闻猿
卢群玉

怨抱霜枝向月啼，数声清绕郡城低。
那堪日夜有云雨，便似巫山与建溪。

云雨
题袁州龙兴寺
卢群玉
百尺古松松下寺，宝幡朱盖画珊珊。
闲庭甘露几回落，青石绿苔犹未干。
回落
山中送弟方质
卢群玉
山中殷勤弟别兄，兄还送弟下山行。
芦花飞处秋风起，日暮不堪闻雁声。
秋风
秋日寄弟
卢群玉
凉风飒庭户，渐疑华发侵。已经杨柳谢，犹听蟪蛄吟。
雨助滩声出，云连野色深。鹡鸰今在远，年酒共谁斟。
华发
南源山·修径投幽隐
卢群玉
修径投幽隐，轻裘怯暮寒。闲僧能解榻，倦客得休鞍。
白雨鸣山麓，青灯语夜阑。明朝梯石路，更仗笋舆安。
夜阑
咏月·昨夜圆非今夜圆
卢群玉
昨夜圆非今夜圆，却疑圆处减婵娟。
一年十二度圆缺，能得几多时少年。
少年
谢僧寄拄杖
卢群玉
峭壁猿啼采处深，一枝奇异出孤岑。感师千里寄来意，
发我片云归去心。窗外冷敲檐冻折，溪边闲点戏鱼沉。
他年必借相携力，蹇步犹能返故林。...
奇异
失题·天若无雪霜
卢群玉
天若无雪霜，青松不如草。地若无山川，何人重平道。
一日天无风，四溟波尽息。人心风不吹，波浪高百尺。
波浪
道傍木·狂风拔倒树
卢群玉
狂风拔倒树，树倒根已露。
上有数枝藤，青青犹未悟。
狂风
失题·举意三江竭
卢群玉
举意三江竭，兴心四海枯。
南游李邕死，北望宋珪殂。
四海
失题·酒泻银瓶倒底清
卢群玉
酒泻银瓶倒底清，夜深丝竹凤凰鸣。
红妆醉起一花落，更引春风无限情。
无限
失题·驽骀嘶叫知无定
卢群玉
驽骀嘶叫知无定，骐骥低垂自有心。
山上高松溪畔竹，清风才动是知音。
杜鹃花里杜鹃啼，浅紫深红更傍溪。
迟日霁光搜客思，晓来山路恨如迷。...
杜鹃
寄朗陵兄
卢群玉
刺举官犹屈，风谣政已成。
行看换龟组，奏最谒承明。
风谣
登阁·乱后独来登大阁
卢群玉
乱后独来登大阁，凭阑举目尽伤心。长堤过雨人行少，
废苑经秋草自深。破落侯家通永巷，萧条宫树接疏林。
总输释氏青莲馆，依旧重重布地金。...

卢群玉的诗词名句全集
