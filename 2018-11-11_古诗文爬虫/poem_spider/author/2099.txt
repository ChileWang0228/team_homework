诗人:善住高僧
作品数目：13篇
朝代：元代
诗人简介：善住，元高僧。《四库全书总目》提要：善住，字无住，别号云屋。尝居吴郡城之报恩寺，往来吴淞江上，与仇远、白珽、虞集、宋无诸人相酬唱。远赠诗有云&ldquo;阊门北去山如画，...
<<浣溪沙·夏日>> <<菩萨蛮·灯夕次韵>> <<忆王孙·半生长是白云间>> <<谒金门·赠雕銮匠>> 
<<卜算子·夜月照西风>> <<临江仙·燕子穿帘深院静>> <<朝中措·桃源传自武陵翁>> <<忆王孙·天涯芳草碧萋萋>> 
<<忆王孙·悠悠世事几时休>> 

善住高僧的诗词全集

忆王孙·半生长是白云间
善住高僧
半生长是白云间。猿鸟渔樵共往还。
倚个乔松看远山。少机关。世上何人似我闲。
机关
临江仙·燕子穿帘深院静
善住高僧
燕子穿帘深院静，画阑飞絮蒙蒙。砌苔柔绿衬残红。问春何处，移在柳阴中。
老至十分诗思减，膝间闲理丝桐。曲终声尽意无穷。杜鹃开了，余恨寄南风。...
无穷
谒金门·赠雕銮匠
善住高僧

天赋巧。刻出都非草草。浪迹江湖今欲老。尽传生活好。
万物无非我造。异质殊形皆妙。游刃不因心眼到。一时能事了。
...
能事
卜算子·夜月照西风
善住高僧
夜月照西风，露冷梧桐落。扬子江头朔雁飞，黄葛终难着。
促织吊青灯，远梦惊初觉。拟抚窗前绿绮琴，寂寞无弦索。
寂寞
忆王孙·一株闲伴霜陵桥
善住高僧
一株闲伴霜陵桥。斜倚东风学舞腰。
游子寻春骏马骄。欲魂销。和雨和烟折柳条。
骏马
浣溪沙·夏日
善住高僧
帘卷薰风夏日长。幽庭脉脉橘花香。闲看稚子引鸳鸯。
四月雨凉思御夹，三吴麦秀欲移秧。不知身在水云乡。
三吴
菩萨蛮·灯夕次韵
善住高僧
当年老子逢佳节。万户华灯连皓月。和气满江城。喧喧队子行。
掩关聊共坐。静对沉香火。一笑尽君欢。闲心无两般。
沉香
朝中措·桃源传自武陵翁
善住高僧
桃源传自武陵翁。遥隔白云中。漫说人间无路，岂知一棹能通。
红英夹岸，霞蒸远近，烂漫东风。将谓神仙别境，鸡鸣犬呔还同。...
远近
忆王孙·天涯芳草碧萋萋
善住高僧
天涯芳草碧萋萋。何事王孙去不归。
城郭虽是人民非。信音稀。几度无言对落晖。
萋萋
忆王孙·悠悠世事几时休
善住高僧
悠悠世事几时休。身后身前岂足忧。
天地都来一钓舟。下中流。卧看青天飞白鸥。
中流
浣溪沙·草满天涯春已归
善住高僧
草满天涯春已归。绿槐阴里燕交飞。一池寒水照蔷薇。
枕上北风吹夜雨，灯前西院打窗扉。晓来人尽说添衣。
天涯
朝中措·芳塘水满绿杨风
善住高僧
芳塘水满绿杨风。台殿隐朦胧。几度春来幽径，马蹄踏碎残红。
寂寥广坐，尘埃漠漠，客散堂空。讲石雨苔侵遍，九原谁起生公。...
漠漠
少年游·顶中玄发已成丝
善住高僧
顶中玄发已成丝。回首不如归。浪宕人间，蹉跎岁月，清梦绕西池。
百年光景无多日，七十古来稀。物外闲身，眼前尘事，休把误心期。...

善住高僧的诗词名句全集
