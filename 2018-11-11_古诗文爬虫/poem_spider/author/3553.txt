诗人:潘柽
作品数目：20篇
朝代：宋代
诗人简介：潘柽，字德久，号转庵，南宋前期浙东路温州永嘉县人。出生在楠溪。当时，潘、戴两族是永嘉楠溪望族。潘柽的父辈有潘文饶、文孝、文礼等人俱以进士登科，相继出仕。潘柽的父...
<<平江道中>> <<上龟山寺>> <<书姜夔昔游诗后>> <<鹭·银潢河限鹊查查>> 
<<送友人游金陵>> <<岁莫怀旧>> <<出郭·酤酒三家市>> <<次韵酬陆放翁>> 
<<过虞美人墓·樽前一曲奈何歌>> 

潘柽的诗词全集

出郭·酤酒三家市
潘柽
酤酒三家市，题诗十里塘。
薄云鸥外影，空翠马头香。
出郭知无事，寻僧有底忙。
终当成野逸，小筑近沧浪。
沧浪
遇旧有感
潘柽
人间百寒暑，正似须臾期。
当年同袍子，一见雪满颐。
不惟形容变，亦复声音移。
坐定问姓字，始省从师时。
见此发咏叹，劳生果何为。
不如多饮酒，满腹同鸱夷。...
咏叹
上龟山寺
潘柽
菜花开处认遗基，荒屋残僧未忍离。
寺付丙丁应有数，岸分南北最堪悲。
金铃塔上如相语，铁佛风前亦敛眉。
野匠不知行客意，竞磨浓墨打顽碑。...
南北
平江道中
潘柽
不载图书载酒杯，姑苏台下小徘徊。
东风不识人心老，摆柳吹花一并来。
东风
书姜夔昔游诗后
潘柽
我行半天下，未能到潇湘。
君诗如画图，历历记所尝。
起我远游兴，其如须毛霜。
何以舒此怀，转轸移清商。
半天
鹭·银潢河限鹊查查
潘柽
银潢河限鹊查查，看得桥成度宝车。
如许风标无用处，年年分占水葓花。
用处
送友人游金陵
潘柽
酒尽谭余意转新，北风一舸下寒津。
遥知白下登楼处，正欠黄初着句人。
往事省来多岁月，旧游疎似晓星辰。
半山斜日荒凉寺，更有残碑待拂尘。...
星辰
岁莫怀旧
潘柽
白发将朱颜，一去几时返。
怀哉不能寐，展转复展转。
雀噪晓窗白，鸡鸣芳岁晚。
梅花眼中春，故情千里远。
梅花
次韵酬陆放翁
潘柽
瘦藤白苧岸乌纱，随分酬春领物华。
西崦三椽休问舍，南湖一带近栽花。
眼昏客忱多储菊，肺渴僧庖屡借茶。
无事閒门便早睡，清灯唤起为吟家。...
唤起
过虞美人墓·樽前一曲奈何歌
潘柽
樽前一曲奈何歌，千古英雄恨不磨。
女子在军今莫问，君王愎谏向来多。
最怜秋雨添狐穴，谁与春醪酹棘窠。
一朽何须论异域，寄声青冢太媕婀。...
异域
还自钱塘道中
潘柽
江上青山落照边，江头归客木兰船。
春鸥自共潮回去，一点飞来是柳绵。
回去
简徐判院
潘柽
风谊峥嵘昔未亲，正悬一榻待高人。
当年曾接东莱话，今日宁嫌北阮贫。
世味梅花开野水，诗情马首没黄尘。
何时载酒从君去，灵鹫峰前借早春。...
梅花
客舍·急雨呜空壁
潘柽
急雨呜空壁，轻寒上薄帏。
愁多空被酒，梦短不成归。
暗想桃花落，遥怜燕子飞。
偷儿欺客寝，夜静卷春衣。
燕子
丽春花·梁苑花销去
潘柽
梁苑花销去，黄台果自薰。
不同莺子粟，别是石榴裙。
婀娜才胜掌，参差莫梦云。
王郎寻水竹，驻履几殷勤。
参差
题钓台·蝉空未必似羊裘
潘柽
蝉空未必似羊裘，出处当时已熟筹。
但得诸公依日月，不妨老子卧林丘。
英雄陈迹千年在，香火空山万木秋。
自笑黄尘吹鬓客，爱来祠下系孤舟。...
香火
雁荡道中
潘柽
千丈岩头一点红，春风吹落浅莎中。
山僧倚杖移时去，说似溪边采药翁。
春风
赠姜白石
潘柽
世间官职似樗蒲，采到枯松亦大夫。
白石道人新拜号，断无缴駮任称呼。
称呼
赠姜邦杰·诗人拥节古来稀
潘柽
诗人拥节古来稀，今见梅山际盛时。
传世篇章红锦烂，去天门户碧油垂。
风霜气老同陈柏，亭馆花开对蜀葵。
应记灞桥人寂寞，依然风雪撚霜髭。...
蜀葵
霅上简娄舜章
潘柽
鸡头旋煮莲新拗，簇凤排花鱠更鲜。
清夜故人情客到，小船载酒大船边。
清夜
自滁阳回至乌衣镇
潘柽
行人元不恨长途，下马旗亭酒可沽。
回首琅琊山不见，西风吹起豆田乌。

潘柽的诗词名句全集
