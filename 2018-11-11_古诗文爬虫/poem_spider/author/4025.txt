诗人:释延寿
作品数目：86篇
朝代：宋代
诗人简介：释延寿（公元904-975年），唐末五代僧，俗姓王，字冲元，浙江余杭人，中国净土宗第六代祖师，亦为法眼宗三祖。自幼习儒，怀经世济国抱负，先后任库吏及镇将，悟得世事无常之理，三十岁依...
<<山居诗·触目堪嗟失路人>> <<山居诗·岂是疏慵僻爱山>> <<山居诗·闲思尘世大悠哉>> <<间居·闲居谁似我>> 
<<舟中·一水浮千棹>> <<金鸡峰·松萝高镇夏长寒>> <<山居诗·一生占断白云乡>> <<蛾眉峰·盘空势险露岩根>> 
<<定慧相资歌>> 

释延寿的诗词全集

山居诗·岂是疏慵僻爱山
释延寿
岂是疏慵僻爱山，且图馀事不相关。休夸凤诏千年贵，难敌禅扉半日间。透水戏鱼随浪没，投巢孤鹤带云还。自然得到无心地，寂寂虚堂一景间。...
无心
山居诗·一生占断白云乡
释延寿
一生占断白云乡，适意孤风吹草动志自强。报晓音声栖鸟语，漏春消息早梅香。吟经徐傍芙蕖岩，得偈闲书薜荔墙。大道最亲无达者，苦携瓶锡叩禅堂。...
闲书
山居诗·触目堪嗟失路人
释延寿
触目堪嗟失路人，坦然王道却迷津。井籐梗上存余命，石火光中保幻身。任老岂知头顶白，忘缘谁觉世闲春。容颜枯槁元非病，亭沼消疏不是贫。...
触目
蛾眉峰·盘空势险露岩根
释延寿
盘空势险露岩根，深洞声寒落石泉。好是雨馀江上见，水云僧出认西天。
西天
山居诗浮
释延寿
旷然不被兴亡坠，豁尔难教宠辱惊。鼓角城遥无伺候，轮蹄路绝免逢迎。暖眠纸帐茅堂密，稳坐蒲团石面平。只有此途为上策，更无余事可关情。...
蒲团
山居诗·绿柳堤边春色多
释延寿
绿柳堤边春色多，数树重重袅翠萝。红白花枝争鬬发，晴阴天气半相和。中山谩醉千壶酒，易水徒悲一曲歌。尘世无凭唯道外，荣枯瞬息尽消磨。...
春色
偈一首·欲识永明旨
释延寿
欲识永明旨，门前一湖水。日照光明生，风来波浪起。
光明
偈一首·孤猿叫落中岩月
释延寿
孤猿叫落中岩月，野客吟残半夜灯。此境此时认会意，白云深处坐禅僧。
会意
山居诗·言行相应宜此地
释延寿
言行相应宜此地，空谈大隐也无端。升沈岐路非他得，生熟根机且自看。瞋火微烟还渐息，贪泉余润亦消乾。平生正直须甘取，虚纪门中莫自瞒。...
相应
山居诗·碧峤经年常寂寂
释延寿
碧峤经年常寂寂，更无闲事可相於。超伦每效高僧行，得力难忘古佛书。落叶乱渠凭水荡，浮云翳月情风除。方知嬾与真空合，一衲闲披憩旧庐。...
浮云
山居诗·野景陶情皆得意
释延寿
野景陶情皆得意，凡夫举目尽堪愁。秦川几度埋番骨，棘路还曾耸玉楼。幻体不知波上沫，狂心须认镜中头。浮生役役贪荣者，求到真空卒未休。...
真空
山居诗·闲思尘世大悠哉
释延寿
闲思尘世大悠哉，进趣门中尽可该。抛却工夫平世路，枉劳心力构仙台。隘空云水千重合，币野烟霞一径开。幸有圆成平坦处，辛解谁解望山来。...
烟霞
山居诗·急景韶颜不可追
释延寿
急景韶颜不可追，岂堪回首暂思之。浮云已断平生望，高节须存往日期。庭树任猿偷熟果，崖松停鹤惜高枝。轮蹄碌碌何时歇，辗尽红尘为阿谁。...
红尘
野遊·独步出衡茅
释延寿
独步出衡茅，寒云著地交。烧平多败穴，叶落见危巢。
独步
武肃王有旨石桥设斋会进一诗
释延寿
登云步岭涉烟程，好景随心次第生。圣者已符祥瑞事，地灵全副祷祈情。洞深重叠拖云湿，滩浅潺湲漱水清。愿满事圆归去睡，便风相送片帆轻。...
深重
进一诗·仙源佛窟有天台
释延寿
仙源佛窟有天台，今古嘉名遍九垓。石磴嵌空神匠出，瀑泉雄壮雨声来。景强偏感高僧住，地胜能令远思开。一等翘诚依此处，自然灵贶作梯媒。...
天台
山居诗·幽栖带郭半山峰
释延寿
幽栖带郭半山峰，密意虚怀莫可同。事到定中消息静，景於吟处炼磨代。玲珑色淡松根月，敲磕声清竹罅风。独坐独行谁会我，群星朝北水朝东。...
山峰
山居诗·焦翼枯鳞成底事
释延寿
焦翼枯鳞成底事，分明可验莫愁哉。君恩只可量功受，世利应须任运来。岂信败从成处得，谁知荣是辱边媒。但看越分殊求者，唯向身中积祸胎。...
祸胎
山居诗·栖真境界太玄乡
释延寿
栖真境界太玄乡，静见吾宗不可量。好句只凭诗断送，闲缘唯遣道消亡。雨丝云织经条密，烟素风抽细缕长。竟敢日虚怀无一事，金瓶秋水石炉香。...
境界
山居诗·清平大业行皆奢
释延寿
清平大业行皆奢，岂独尧时听所加。岂俭由人天下远，安危在智道非赊。关津防害翻为害，法令除邪却长邪。争似无言敷密化，既能成国又成家。...
大业
山居诗·散诞疏狂得自然
释延寿
散诞疏狂得自然，免教拘迫事相牵。潜龙不离滔滔水，孤鹤唯宜远远天。透室寒光松槛月，逼人凉气石渠泉。非吾独了西来意，竹祖桐孙尽入玄。...
石渠
山居诗·独行独坐任天然
释延寿
独行独坐任天然，幽隐难逢世网牵。一志直教齐大道，万般总是涉因缘。水磨涧石平如镜，春引岩藤直似弦。虚纪已知休更续，蹄轮应不到山前。...
因缘
山居诗·沈沈竹院锁轻烟
释延寿
沈沈竹院锁轻烟，澹澹霞光欲曙天。遇境偶吟情自逸，逢人话道意无偏。古松交处眠青帐，细草浓时坐碧毡。只此道遥何所得，蔬食寒寝度年年。...
霞光
积翠峰·翠压群峰地形直
释延寿
翠压群峰地形直，落日猿声在空碧。天风吹散断崖云，古松长露三秋色。
地形
山居诗·且停多事莫矜夸
释延寿
且停多事莫矜夸，寂寞门中有道华。隈岭静同猿窟宅，栽松闲共鹤生涯。宋来只爱添馀禄，春过谁能悟落花。唯有卧云尘外客，无思无虑老烟霞。...
矜夸
进一诗·智泉福海莫能逾
释延寿
智泉福海莫能逾，亲自王恩运睿谟。感现尽冥心境界，资持全固道根株。石梁低翥红鹦鹉，烟岭高翔碧鹧鸪。胜妙重重惟祷祝，永资车庶息灾虞。...
福海
进一诗·南有天台事可尊
释延寿
南有天台事可尊，孕灵含秀独超群。重重曲涧侵危石，步步层岩踏碎云。金雀每从云里现，异时多向夜深闻。当知此界非凡界，一道幽厅各自分。...
天台
山居诗·养性摅情不记年
释延寿
养性摅情不记年，免寻云水更参禅。有心用处还应错，无意看时却宛然。析法尚嫌灰断果，烧丹堪愍地行仙。欲知此理谁人会，水自朝东月自圆。...
参禅
山居诗·世途从此免相关
释延寿
世途从此免相关，万虑潜消野思闲。菴树逼春花自吐，岩巢欲暮鸟空还。门前雾闭疑无路，槛外云开忽有山。宴坐石岩樵径绝，姓名应不到人间。...
相关
山居诗·忙处须闲淡处浓
释延寿
忙处须闲淡处浓，世情疏后道情通。了然得旨青冥外，兀尔虚心罔象中。泉细石根飞不尽，云蒙山脚出无穷。樵夫钓客虽闲散，未必真栖与我同。...
蒙山
山居诗·自甘疏拙司经营
释延寿
自甘疏拙司经营，大道从来戒满盈。但起贪心迷有限，认能触目悟无生。云融远景危峰小，风戛寒溪野艇横。禅后不妨敷六义，只图歌出野人情。...
经营
山居诗·青山一坐万缘休
释延寿
青山一坐万缘休，努力应须与古俦。散诞襟怀因绝趣，消疏活计为无求。花明小砌和春月，松暗前轩带雨秋。景像自开还自合，怡然何必更忘忧。...
努力
山居诗·松萝闲锁一身孤
释延寿
松萝闲锁一身孤，履道安禅是密谟。借问野云谁断续，思量春草自荣枯。多见异兽心堪伏，来惯幽禽不用呼。万物尽从成熟得，莫教容易丧工夫。...
松萝
山居诗·平生初志已酬之
释延寿
平生初志已酬之，怀抱怡然寂有归。古帙懒开缘得意，幽房长闭为忘机。数行鸟阵连云没，一带泉声隔岭微。道合古今浑总是，何须更虑昔年非。...
平生
山居诗·抱术澄神蕴道光
释延寿
抱术澄神蕴道光，石炉闲爇六时香。曳空横野云和静，逗石穿崖水自忙。晚圃雨来葵叶嫩，晴皮烧后蕨苗长。一心包尽乾坤内，莫把闲文更度量。...
度量
山居诗·幽斋独坐绝参详
释延寿
幽斋独坐绝参详，兀尔何如骤世忙。拯济终凭宏愿力，安闲须得守愚方。柴门半掩花空落，苔径虚踪草自荒。最好静中无一事，翛然唯得道芽长。...
柴门
山居诗·事多兴废莫持论
释延寿
事多兴废莫持论，唯有禅宗理可尊。似讷始平分别路，如愚方塞是非门。刳肠只为生灵智，剖舌多因强语言。争似息机高卧客，年来年去道长存。...
持论
山居诗·达来何处更追寻
释延寿
达来何处更追寻，放旷谁论古与今。风带泉声流谷口，云和山影落潭心。资身自有衣中宝，济世谁藏室内金。策杖偶来林下坐，鸟声相和唱圆音。...
追寻
山居诗·心地须教合死灰
释延寿
心地须教合死灰，藏机泯迹绝梯媒。芳兰只为因香折，良木多从被直摧。寒逼花枝红未吐，日融水面绿全开。支颐独坐经窗下，一片云闲入户来。...
死灰
山居诗·只园闲适乐箪瓢
释延寿
只园闲适乐箪瓢，莫讶烟霞道路遥。龙穴定知潜碧海，鹏程终是望丹霄。拨云岩下来泉脉，嚼草坡边辨乐苗。门锁薜梦无客至，庵前时有白云朝。...
闲适
山居诗·贪生养命事皆同
释延寿
贪生养命事皆同，独坐闲居意颇慵。入夏驱驰巢树鹊，经春劳役探花蜂。石炉午尽寒灰薄，铁磬声微古鏽浓。寂寂虚怀无一念，任从苍鲜没行踪。...
行踪
山居诗·此事从来已绝疑
释延寿
此事从来已绝疑，安然乐道合希夷。依山偶得还源旨，拂石闲题出格诗，水待冻开成细溜，薪从霜后拾枯枝。因兹永断攀缘意，誓与青松作老期。...
攀缘
山居诗·古树交盘簇径深
释延寿
古树交盘簇径深，闃无人到为难寻。只和算计千般事，谁解消停一点心。冰锁瀑声中夜断，云吞岳影半天沈。寒灯欲绝禅初起，透牖疏风触短襟。...
半天
凌云峰·烟萝高巘势凌云
释延寿
烟萝高巘势凌云，影泻斜阳出海门。曾与支公探隐去，夜寒雷雨上方闻。
凌云
山居诗·退跡何人继昔贤
释延寿
退跡何人继昔贤，凡途终是事谋先。只知竞逐浮云富，谁解惊嗟逝水年。寒影半疏霜后树，秋声千点雨中禅。千般不更经营得，一榻无馀任自然。...
经营
山居诗·万般惟道最堪依
释延寿
万般惟道最堪依，一瞬荣枯恨古悲。强笑低颜何忽忽，忘机绝虑自怡怡。潜龙终要投深浦，巢鸟应须占健枝。名利门中难立足，隐藏云水更何之。...
名利
山居诗·林下安身另有方
释延寿
林下安身另有方，营营何太路岐忙。侯门梦过光阴促，禅室玄栖气味长。引水灌花春日媚，移松夹道暑天凉。衔恩略报元功处，一炷晨风散后香。...
安身
山居诗·身心闲后思怡然
释延寿
身心闲后思怡然，缅想难忘契道言。千种却教归淡薄，万般须是到根源。疏疏雨趁归巢鸟，密密烟藏包子猿。禅罢吟来无一事，远山驱景入茅轩。...
身心
山居诗·万境闲来情澹澹
释延寿
万境闲来情澹澹，群嚣息后思微微。当时白业无门入，今日玄关有路归。熟果不摇翻自落，生禽谁唤却惊飞，到头何用空忙得，任运应须待对机。...
微微
山居诗·遁迹无图匿姓名
释延寿
遁迹无图匿姓名，万重山后葺茅亭。随情因事搜新偈，探妙穷微阅古经。与道交时心绝念，从缘感处物通灵。应须长远存高节，屹屹乔松老更青。...

释延寿的诗词名句全集
