诗人:甘复
作品数目：3篇
朝代：元代
诗人简介：甘复（生卒年不详，约1341年前后在世），字克敬，余干人。少年初涉笔砚，以临川罗尊闻为师。后频经战乱，避地江西，往来于临川、金溪等地。至正间，张翥居云锦山中，甘复与甘瑾、张可...
<<晓出西园由谷中归>> <<宿山家·木落秋满山>> <<晚至陈氏馆>> 

甘复的诗词全集

宿山家·木落秋满山
甘复
木落秋满山，窗虚夜凉集。
风吹海月生，露洗苔衣湿。
野客爱清泠，长瓢暝中汲。
晓出西园由谷中归
甘复
披褐入西园，烦襟散清晓。
微风动高树，零露下芳沼。
始行幽谷中，忽出青林杪。
流水漂余花，修筠度啼鸟。
身缘翠石回，思逐白云杳。
负杖孤赏怀，春阑绿阴悄。...
流水
晚至陈氏馆
甘复
虚烟散华池，高蝉暮声咽。
落景对闲眠，新秋入华发。
素怀惬幽赏，微厓洒林末。
为爱竹间凉，相过步庭月。

甘复的诗词名句全集
