诗人:秋江湛公
作品数目：7篇
朝代：明代
诗人简介：秋江湛公，字允晖，晚年自号避庵，江苏常熟人。景泰（1450-1456）间入赀为浙江都司经历。能书真、隶大字。善吟咏，多吊古伤今之作，有《避庵集》。《皇明珠玉》、程氏《声文会...
<<题月堂精舍>> <<西湖杂咏>> <<绿杨紫燕图>> <<渔妇词·阿侬住在太湖边>> 
<<题画芙蓉>> <<春尽·斜阳穿树林>> <<寓南高峰怀友>> 

秋江湛公的诗词全集

题月堂精舍
秋江湛公
雨后青苔路不分，柴门竹里映斜曛。
松花落尽无人到，只有山童扫白云。
松花
西湖杂咏
秋江湛公
宋家宫阙已萧萧，满目残阳照野蒿。
独有两峰青不了，至今南北插云高。
南北
绿杨紫燕图
秋江湛公
紫燕双双掠水滨，绿杨袅袅不胜春。
朱门华屋知多少，认得谁家是主人。
朱门
渔妇词·阿侬住在太湖边
秋江湛公
阿侬住在太湖边，出没烟波二十年。
不愿郎身做官去，愿郎撒网妾摇船。
太湖
题画芙蓉
秋江湛公
江边谁种水芙蓉，寂寞芳姿照水红。
莫怪秋来更多怨，年年不得见春风。
春风
春尽·斜阳穿树林
秋江湛公
斜阳穿树林，野屋临溪水。
春尽不开门，花落空山里。
开门
寓南高峰怀友
秋江湛公
庵住南峰下，四檐松竹青。
月常陪入定，猿或听谈经。
池近凉生榻，山高影落庭。
故人在何处，诗酒醉兰亭。

秋江湛公的诗词名句全集
