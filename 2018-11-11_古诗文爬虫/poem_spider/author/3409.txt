诗人:释正觉
作品数目：183篇
朝代：宋代
诗人简介：释正觉，号宏智，俗姓李，隰州隰川人。年十一出家，十五落发，十八游方，三十四出世。得度于净明寺本宗大师，得戒于晋州慈云寺智琼律师，得法于舒州丹霞山子淳禅师。初住泗州普照...
<<鉴维那求月堂颂>> <<寄大洪和尚>> <<灵上人丐盐求颂>> <<邻月堂求颂>> 
<<亮禅人持钵求颂>> <<送金上人之水南>> <<送鹿门宗席头>> <<清上人持钵求颂>> 
<<假日山行>> 

释正觉的诗词全集

举侍者求颂
释正觉
秋风濯烦骨，日日觉清省。
相与事枯禅，所养饱正命。
老蟾浴星河，魂魄明耿耿。
真味入谁肠，但知百念冷。
耿耿
灵上人丐盐求颂
释正觉
熬炼渠经几度难，炎炎炉鞴里头看。
可中皓色从来莹，直下沧溟吸得乾。
力展家风排淡薄，妙将滋味破辛酸。
道人意满期归也，雪拥茅檐不觉寒。...
滋味
退天童上太守吴学士
释正觉
三椽五合不求余，汩汩营营笑拙疏。
妄立是非徒喻马，乐同彼此解观鱼。
洗霜骨出山宜瘦。答响神藏谷应虚。
莫涴人间名字垢，身云心月本如如。...
汩汩
寄大洪和尚
释正觉
饮茶作别出萝门，相送犹怀握手温。
断雁几时归缀字，浮萍随处卧生根。
秋风窗外拥芦雪，梦冷床头堕月魂。
麈柄年来疲转徙，却思红颗共炊盆。...
握手
亮禅人持钵求颂
释正觉
家林一锡飞，炊处青烟微。
严默起禅板，虚通转化机。
溪寒秋染色，月冷夜流辉。
莫学西山亮，此行宜早归。
寒秋
航海之宾陀防真歇师兄
释正觉
得得来寻真歇兄，孤舟扬檝顺潮行。
重联断雁云中字，远赴閒鸥沙上盟。
新味清油燣紫菜，古方淳蜜渍黄菁。
海山只个供盘箸，一段家风不世情。...
世情
过王彦与郊居
释正觉
晨露晞时桑柘，宿云敛处溪山，
摩诘画图未卷，渊明农事初閒。
画图
送元上人过长芦
释正觉
阿祖江滨插苇枝，丛林蕃茂果臻斯。
师门昆仲知名旧，缘法东西得面迟。
沙上盟寒鸥怪晚，屋头字草雁来时。
月明古渡清铺练，千里同风不隔丝。...
丛林
次韵传道者过香林
释正觉
松烟竹蔼细蹊通，清津白石寒珑璁。
艾禅真是甘蔗种，香林再吹薝蔔风。
一溪冷引藩篱外，五老秀蹲怀抱中。
写目轩窗意幽远，淡然消息不雷同。...
怀抱
鉴维那求月堂颂
释正觉
桂毂谁将玉斧修，风帘收卷许相留。
虚明窗户不知夜，清白身心长濯秋。
鹤梦巢寒松挂壁，鱼惊波动水浮钩。
胡床瘦坐摇香篆，净照壶中一默游。...
波动
清上人持钵求颂
释正觉
苕霅溪头柳眼青，食时持钵众香城。
诸邻定怪颠毛白，久客自怜心境清。
重念雪寒亲麈语，无忘水暖走鸥盟。
饱丛林汉深相悉，笋蕨春山次第生。...
丛林
偈颂·赵州四门长开
释正觉
赵州四门长开，不碍诸方往来。
十字街头人大叫，平铺买卖没相猜。
十字街头
偈颂·途中久客忆家山
释正觉
途中久客忆家山，一线蹊通入翠寒。
望处霁云收青练，跨门残月堕金盘。
十虚俱殒眼方阔，三世齐吞肚觉宽。
变化鲲鹏底时节，霄程九万看风抟。...
变化
冲禅人与翠山出丐求颂
释正觉
归去家山雪未消，到时雪后翠棱高。
豁然直下断三际，卓尔个中抽一毫。
化钵不妨游幻海，虚舟何惮驾惊涛。
因缘成熟袖双手，莫学吾家败酒糟。...
因缘
送从上人驰书至京西
释正觉
衲帔蒙头自照人，月明堂上转机轮。
肯传千里鹡鴒语，要作十分棠棣春。
雪岭同风当日事，石头束篾旧时麟。
家林归卧长连稳，满眼清光不见身。
 ...
旧时
时禅人出丐求颂
释正觉
老能碓下米无舂，一出相烦作变通。
阵阵香风看稻熟，番番时雨见年丰。
手携拍板传大士，杖挂剪刀梁志公。
妙应群机真绝待，秋清河淡月行空。...
剪刀
偈颂·祖华五叶发灵根
释正觉
祖华五叶发灵根，端的知恩解报恩。
大仰未忘东寺会，玄沙相继雪峰存。
机梭传处难通路，针芥投时有妙门。
鼻孔放光出气快，当年一斲尽泥痕。...
出气
偈颂·五月五日天中节
释正觉
五月五日天中节，百草头上看生杀。
甘草黄连自苦甜，人参附子分寒热。
薰莸难昧双垂爪，滋味那瞒初偃月。
圆明了知心念閒，摩诃迦叶能分别。...
滋味
浮舟之昌国谒韩克明知县
释正觉
南风帆腹饱，半夜渡沧津。
鲸海漾新月，仙山寻故人。
浪寒千里雪，烟暖十洲春。
来就昌黎语，良惭我效颦。
效颦
邻月堂求颂
释正觉
畦衣我是出尘人，卜筑高堂与月邻。
床上金刀香剪佳，箧中玉斧冷修轮。
寒癯破梦无嫌病，清白传家不愧贫。
门外潮平船著棹，点头老兔静分身。...
传家
送金上人之水南
释正觉
里许由来懒荷担，百草头上何廉纤。
半夜对月笑拍手，不见喷霜三脚蟾。
劫空有句妙如许，公去谁余对眉语。
后见太平堂上师，敢烦为我分明举。...
分明
送鹿门宗席头
释正觉
吉祥草织禅家供，一片瑠璃滑无缝。
门掩鳞鳞水不流，窗含冉冉云初冻。
坐寒风月蒲芦秋，睡足江湖鸥鸟梦。
而今卷处追昔人，隐隐犹怀鼻头痛。...
江湖
假日山行
释正觉
平生胸中云外峰，有閒便与扶瘦筇。
但知一世丘壑味，想得十分猿鸟从。
明见秋容山洗雨，清可人意风吟松。
归来游兴散不尽，谁杵唤月黄昏钟。...
黄昏
寄石湫童知县
释正觉
溪头茅屋远追陶，斗米而今懒折腰。
汉水丈人甘抱瓮，箕山居士厌鸣瓢。
心秋霁月夜相照，鬓雪温风吹不消。
身世曲肱分付梦，蘧随蝴蝶到华条。...
月夜
偈颂·一亘清虚衲子家
释正觉
一亘清虚衲子家，十方三世个生涯。
光明照夜触髅眼，消息含春枯木花。
晓色依依云冉冉，天容淡淡月斜斜。
母陀罗臂通身是，今日逢场便攃沙。...
冉冉
偈颂·地水火风休假藉
释正觉
地水火风休假藉，一切不留还脱洒。
家风廓落等虚空，田地虚明非昼夜。
鸟道须知举足难，玄机不许丝头挂。
同中有异异中同，彻底浑沦无缝罅。...
玄机
甲寅春之海山雨后访王渊明知县
释正觉
谁问春泥没履牙，萝门窈窕绿差斜。
幽芳松菊渊明径，深秀溪山摩诘家。
默照佛灯寒不掉，对缘心鉴净无瑕。
仍闻懒甚融居士，庭鸟几番狼藉华。...
狼藉
偈颂·本源无风波
释正觉
本源无风波，真界绝涯畛。
木人步月归，转侧功勋尽。
功勋
偈颂·生灭心尽是寂灭
释正觉
生灭心尽是寂灭，露柱怀胎底时节。
寂灭心起是生灭，石女生儿解言说。
用时万象不盈余，休处一真无空缺。
藤枯树倒笑呵呵，依旧清风与明月。...
清风
偈颂·髑髅前有本来灵
释正觉
髑髅前有本来灵，照彻毗卢顶{左宁右页}平。
玉马过关方半夜，本鸡唤月恰三更。
寥寥迹绝全功转，历历光生借位明。
却著弊衣垂化手，合同船子顺流行。...
历历
偈颂·一盘黑白互交罗
释正觉
一盘黑白互交罗，生杀其中细琢磨。
樵人疑著当头著，不觉腰閒烂斧柯。
琢磨
偈颂·十方法侣共安居
释正觉
十方法侣共安居，云月身心照处虚。
转侧芦汀飞鹤鹭，亡机林壑混樵渔。
瘢痕若尽光无际，丝糁才萌念有余。
廊下相逢休放喝，且容兴化撒珍珠。...
无际
崇上人求默庵颂
释正觉
默默中居底是庵，白槌上首乃同参。
深明铁磨莫颠倒，真见末山非女男。
坐里水天能湛湛，门前华雨任毵毵。
一言妙证超名相，坐断丛林五味禅。...
毵毵
成侍者求颂
释正觉
真源不皱风，月兔影澄水。
枯情但恬如，默默饱禅味。
家风乃廓然，当年第一义。
机轮转有方，万化出弹指。
轮转
和禅人发心丐开海田
释正觉
檀度夤缘约远寻，利他方称出家心。
丐行端取丛林饱，耕缛不嫌泥水深。
地面丕平春种玉，波痕清浅月浮金。
栽田博饭吾家事，一段风规得老琛。...
家事
海上人知浴求颂
释正觉
温温气象半篙津，匏杓调和冷暖匀。
直得通身浑是水，端知赤肉了无尘。
风埃面目揩磨净，丘壑形骸洗濯春。
妙触宣明佛子住，首楞严会有斯人。...
形骸
过则上人庵
释正觉
归来萝茑挂烟蓑，钓月耕云倦也那。
山上山下吞佛语，溪东溪西牧牛歌。
廿年树耳亡疑著，一个拳头得用麽。
做尽平生闲伎俩，赤鳞无奈瓮虀何。...
平生
津禅人出化盏橐乞颂
释正觉
喫茶去语落诸方，聚首商量柄把长。
相席是渠能打令，同尘输尔解和光。
舌头狤獠明无骨，鼻孔累垂暗有香。
盏橐成来圆此话，侬家受用恰平常。...
商量
来上人干延寿院乞颂
释正觉
披蓁卜筑古林阿，百丈心於老病多。
照彻有无方得我，缘分生灭不干他。
谷云冷抱松根石，山月明悬屋角萝。
若子殷勤圆此话，毗耶城里问维摩。...
殷勤
蒋新臣秀才告别作句送之
释正觉
雪屋高寒能我过，疏梅清秀雪林柯。
不悭屈宋楚人语，来试宗雷莲社科。
后会说盟如有以，此行洗念入无何。
春风迟立栏干曲，白雪楼前船弄梭。...
无何
解兄之雪峰礼本师
释正觉
南山去见雪峰师，古涧寒泉瞪目时。
彻底无痕才识己，转身有路复名谁。
子归父处那求顾，云向山来不待吹。
西舍机鸣聊织锦，梭脐阴阴细飞丝。...
织锦
送慧禅人往上江糴麻米
释正觉
去去西江趁便风，丁宁底事语庞公。
归来定是通身饭，直下人人识已躬。
通身
十月朔与法上人南谷行
释正觉
一筇双屦征具简，幽讨胜友宾栖深。
与公半夜丘壑语，慰我平生麋鹿心。
倒榻雅成山水梦，落泉寒作丝桐音。
归欤城寺禅肤粟，定是流想来家林。...
山水
上元后二日过谦师庵
释正觉
横溪一径两山分，深翠茏葱行日昏。
流水漱冰寒有骨，閒云敛霁雪无根。
应容野毳来投饭，不管春眠往扣门。
窗几薰炉摇篆字，龟床麈语对清温。...
流水
普渊行者请颂
释正觉
脱尽尘机真出家，平持心地是生涯。
法堂划草堕僧数，舂屋传衣联祖华。
想变石头山下虎，悟空弓影酒中蛇。
寒枯只麽清修去，佛种从今却较些。...
石头
珊知浴求颂
释正觉
妙触宣明不洗尘，楞严会上悟心人。
潜鳞窟宅半篙水，枯木形骸一杓春。
涓滴量同法界性，发毛垢净虚空身。
南国应问聊弹指，用处绵绵谷有神。...
虚空
妙禅人出丐求颂
释正觉
动壶浩浩洗魔缘，妙处真观自见前。
的的未萌明宾际，灵灵无得入深禅。
风抟海运鲲将蜕，月皎沙寒鹭不眠。
触事投谐能转变，何妨大浪驾空船。...
海运
送月上人归乡
释正觉
西风木落山露骨，秋月在水波濯魂。
客意归卧四明麓，三世佛从禅口吞。
大千俱坏我不坏，三六相昏渠不昏。
劫空照见造化种，回首应物亡尘根。...
坏
送缘上人持钵
释正觉
缘丐人间一锡飞，苍岩烟腻雪初晞。
风丝未许闹禅眼，云锦将看落化机。
自勉丛林供食钵，谁嫌尘土翳征衣。
归来僧饱上方饭，相伴春山歌采薇。...
丛林
送修街坊出丐
释正觉
海上鳌峰裹绮霞，梅仙朋旧有生涯。
清眠梦落三山月，和气吹成一县华。
去驾风舟寻长者，来分甑饭入吾家。
待君归扫余疑膜，杯影垂弓不是蛇。...

释正觉的诗词名句全集
