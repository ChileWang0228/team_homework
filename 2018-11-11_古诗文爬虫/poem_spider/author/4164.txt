诗人:陈岩
作品数目：211篇
朝代：宋代
诗人简介：陈岩（1240-1299） 字清隐，青阳人。自幼博览群书，南宋咸淳年间，屡举进士不第。宋亡后，陈岩深怀亡国之痛，以宋遗民自处，终生不涉仕途。元世祖忽必烈徵求隐逸，岩不屑为异族统治...
<<煎茶峰·春山细摘紫英芽>> <<化城寺·匝径茸茸菜甲青>> <<东协济祠>> <<龟山崇寿院>> 
<<赤石绣石壁>> <<曹山延寿院>> <<双峰居士书堂>> <<双泉·槛泉涌出不多深>> 
<<狮子行道峰>> 

陈岩的诗词全集

煎茶峰·春山细摘紫英芽
陈岩
春山细摘紫英芽，碧玉瓯中散乳花。六尺禅床支瘦骨，心安不恼睡中蛇。
碧玉
独秀峰·一山夐出众山中
陈岩
一山夐出众山中，日照烟浮紫翠浓。山不争高人共仰，几多丘垤俨相从。
出众
黄石溪·平田千亩万山中
陈岩
平田千亩万山中，水脉高低处处通。黄石一溪三十里，暖风吹动稻花丛。
万山
代城池·簇簇青莲满意开
陈岩
簇簇青莲满意开，老僧夸说旧栽培。尘埃不涅花心性，净客原从净士来。
满意
菖蒲涧·膜外浮云不较多
陈岩
膜外浮云不较多，只将无事养天和。生来懒觅仙人药，九节菖蒲奈我何。
浮云
罗汉行道峰
陈岩
碧眼禅师锡振空，石头无路不相通。俯看尘世三千界，总在空花起灭中。
行道
香林峰·几许山花照夕阳
陈岩
几许山花照夕阳，不栽不植自芬芳。林梢一点风微起，吹作人间百合香。
夕阳
笑指亭·多少人间狭路偏
陈岩
多少人间狭路偏，山川还是旧山川。淡然忘笑兼忘指，嘿嘿真成第一禅。
嘿嘿
莲花峰·风动云开净客颜
陈岩
风动云开净客颜，三千丈石锦烂斑。淤泥不是花开处，擢出天河绿水间。
莲花
风轮石·我心匪石不可转
陈岩
我心匪石不可转，有石当风如转轮。何物山灵能薄相，工夫胜却斲轮人。
工夫
煎茶峰·缓火烘来活水煎
陈岩
缓火烘来活水煎，山头卓锡取清泉。品茶懒检茶经看，舌本无非有味禅。
活水
花塘涧·疏岩剔薮空王宅
陈岩
疏岩剔薮空王宅，金碧光中开宝坊。日日散花方丈里，山门流水例沾香。
方丈
化城寺·匝径茸茸菜甲青
陈岩
匝径茸茸菜甲青，透池艳艳藕花明。四方衲子寻幽践，多少空山振锡声。
茸茸
观音岩·一性圆时万境通
陈岩
一性圆时万境通，三生绮念堕真空。如今举眼无非佛，身在光明法界中。
观音
曹溪·近水人家自是奇
陈岩
近水人家自是奇，水成湾处各开扉。波光一片青铜镜，无数文禽照影飞。
青铜
钵盂峰·农家辛苦靳逢年
陈岩
农家辛苦靳逢年，谁似僧家饱饭眠。留得巾盂为老伴，丰年常在粥盂边。
辛苦
碧霄亭·秋风吹上碧霄亭
陈岩
秋风吹上碧霄亭，足蹑灵河袖拂星。云影四垂天接地，恍疑有路到仙扃。
秋风
漱玉滩·水石相逢骤作声
陈岩
水石相逢骤作声，铿然律吕自天成。山中纵泛知音听，亦有流鱼傍岸行。
相逢
神光岭·眼看恒河几劫沙
陈岩
眼看恒河几劫沙，随身锁子骨钩加。岭头闪闪神光动，无尽灯中转法华。
恒河
清漪潭·水出双溪似镜平
陈岩
水出双溪似镜平，萦迴遇石自成文。眼明波上谁相对，只有飞来白鹭鲜。
相对
龙池庵·惠崇往矣邈遗踪
陈岩
惠崇往矣邈遗踪，时有风来撼古松。想见草庵无恙日，月明池上独支筇。
无恙
望江亭·衮衮长江浸落晖
陈岩
衮衮长江浸落晖，水流不尽觉云移。登高忽动离骚恨，无奈山川苦要诗。
长江
协济祠·水流无限白云深
陈岩
水流无限白云深，胜迹灵光古到今。第一溪山神卜宅，蕙肴椒酒万家心。
无限
刘相公寨基
陈岩
苦雾腥云染寇锋，万家乡井雉罹罿。山前堆满纵横骨，换得将军不战功。
相公
下雪潭雪浪亭
陈岩
潭面摇光媚日华，水文倒影射簷牙。倚阑如在云霄上，俯看萦风万雪花。
云霄
莲花庵·冷屋栖云是几年
陈岩
冷屋栖云是几年，嗔人履迹破苔钱。不辞更入山深处，手种西方社里莲。
莲花
九子庵·修途百折到山顶
陈岩
修途百折到山顶，绀宇数间开道场。倦卧尽人身自在，翻愁作梦趁黄粱。
开道
东协济祠
陈岩
新祠金碧照林丘，十五年前认昔游。月桂山茶分左右，满庭花事客春秋。
左右
龟山崇寿院
陈岩
白云起处著招提，一岭嵯峨众岭低。多少山间好风景，人来先看蒋公题。
风景
赤石绣石壁
陈岩
圣世承平百岁余，老翁因话建炎初。绿林躏藉人波迸，二壁中间各占居。
中间
曹山延寿院
陈岩
三解坳泓一角亏，其间浊水照摩尼。风幡不动炉烟直，正是僧禅定起时。
延寿
双峰居士书堂
陈岩
夜鹤相催蕙帐眠，归来领略旧山川。油云捲入双峰顶，收得声名四十年。
居士
双泉·槛泉涌出不多深
陈岩
槛泉涌出不多深，兑泽相资互有心。水净苦嫌尘土污，底须吾欲濯吾襟。
尘土
狮子行道峰
陈岩
佛力所至物皆化，看取南山金碧堆。林浮莽伏不衔毒，狮子昔曾行道来。
行道
上雪潭三汲亭
陈岩
水沫抛来骤出奇，满空洒下雪纷披。云端惊见双峰面，恰是仙人剪水时。
双峰
五台明智院
陈岩
前冈后陇尽纡余，岚影烟光半有无。山脚断边开古刹，五台分布似连珠。
明智
吴氏新城宅
陈岩
溪声西去疾於雷，山麓云根翠户开。枉却幽寻三十载，壶天月窟欠曾来。
山麓
头陀岭无相院
陈岩
头陀岭下招提境，画阁阑干几度凭。游客骤来还倏去，看山输与在家僧。
头陀
老人峰·佝偻形容古貌浑
陈岩
佝偻形容古貌浑，旁连众岭似儿孙。荒山太古万万古，眼见游人来几番。
形容
最胜亭·烟收雾敛翠成园
陈岩
烟收雾敛翠成园，来助幽亭眼界奇。衲子若于山索句，稜稜瘦骨不禁诗。
索句
饮猿潭·月照秋空风满林
陈岩
月照秋空风满林，孤猿渴饮碧潭深。我今忘我兼忘物，兀坐怡然不动心。
动心
茗地源·暖风吹长紫芽茎
陈岩
暖风吹长紫芽茎，人向山头就水烹。陆羽傥曾经此地，谷帘安得擅佳名。
曾经
璎珞泉·花花结结净无尘
陈岩
花花结结净无尘，却笑庄严未是真。五色明珠光照水，湛然清净本来身。
璎珞
西洪岭·众壑中分岭势回
陈岩
众壑中分岭势回，数家茅店傍山开。长风吹入松梢去，一片笙簧动地来。
秀华亭·瘦田糁糁豆花明
陈岩
瘦田糁糁豆花明，冷径毵毵柏叶清。何处路通云际寺，山人指我秀华亭。
华亭
岩泉·月光泉脉泻虚明
陈岩
月光泉脉泻虚明，澄碧无瑕注一泓。大字石间标圣水，只缘彻底是真清。
月光
螺髻峰·山无重数总蟠青
陈岩
山无重数总蟠青，直北孤峰最有情。天巧绾成螺髻样，梳云沐雨百娇生。
玉甑峰·茹芝仙客老仙乡
陈岩
茹芝仙客老仙乡，净尽人间粒食肠。玉甑岂能无用处，几番与世熟黄粱。
用处
招贤峰·翘翘车乘力招贤
陈岩
翘翘车乘力招贤，建业山河五十年。欲问兴亡无问处，一声山鸟忽来前。
兴亡
天井·分派天河入地深
陈岩
分派天河入地深，断无射鲋汩泥尘。仙乡初不谙机事，多少山间抱瓮人。

陈岩的诗词名句全集
