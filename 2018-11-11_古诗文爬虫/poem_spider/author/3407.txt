诗人:潘亥
作品数目：8篇
朝代：宋代
诗人简介：潘亥，字幼明，号秋巖，永嘉（今浙江温州市）人。檉子。与赵师秀同时（《前贤小集拾遗》卷三）。今录诗四首。...
<<寄赵紫芝>> <<社日·听得东风急>> <<送兄赴饶>> <<赠善书记>> 
<<题金龟山如画轩>> <<题金龟山·春潮暮落海门山>> <<题金龟山·乱壑收云接涨澜>> <<题金龟山·倦客登临力已疲>> 


潘亥的诗词全集

题金龟山·倦客登临力已疲
潘亥
倦客登临力已疲，高僧故索小窗诗。
江山最好君知否，春去秋来烟雨时。
烟雨
寄赵紫芝
潘亥
长安独跨驴，一别二年馀。
朝士不能荐，承明空有庐。
窗虚桐影薄，棹冷桂花初。
莫怪无书札，心亲迹任疏。
桂花
社日·听得东风急
潘亥
听得东风急，吹乾小迳泥。
雨多花放早，水满燕飞低。
贫女不知纬，幽人只此栖。
依依怀去岁，摘茗白坛西。
依依
送兄赴饶
潘亥
草堂荒芜未春暮，乳燕安巢雁北去。
回首蜃水桃始花，及至螺江柳飞絮。
江东绣衣真御史，闻者纷纷毛发起。
日长惟抱空甕眠，头白应怜故人子。...
纷纷
赠善书记
潘亥
不见十年久，缘师懒入城。
庵移五峰近，病去一身轻。
弟子新传业，诗人旧识名。
依然难驻屐，空复重予情。
弟子
题金龟山如画轩
潘亥
古木摇阴绿插空，梵宫寂寞草发忪。
可怜昔日掀天事，曾对君王跨六龙。
昔日
题金龟山·春潮暮落海门山
潘亥
春潮暮落海门山，百艇齐飞牡蛎滩。
分得鱼暇归野市，满江鸥鹭夕阳间。
夕阳
题金龟山·乱壑收云接涨澜
潘亥
乱壑收云接涨澜，一天风露夜漫漫。
金鳖不动涵坤轴，海月腾空万宇寒。

潘亥的诗词名句全集
