诗人:钱谦贞
作品数目：21篇
朝代：明代
诗人简介：钱谦贞，明末藏书家、刻书家。字履之，号耐翁。常熟（今属江苏）人。钱谦益从祖弟。早谢举子业，唯喜藏书，与冯舒等藏家多所酬唱并往借古籍。明亡入清后，以坎坷未得志而卒。抄...
<<仲雪见示花朝二诗依韵>> <<三月三十日作兼寄怀魏三>> <<喜宗伯兄归里>> <<梦·欲辨今亡孔与黄>> 
<<幻·闭门何物窜萧墙>> <<泡·潮打城头去复还>> <<影·风帘花竹弄娟娟>> <<舟过梅李吊族祖心闲翁墓>> 
<<程孟阳挽词>> 

钱谦贞的诗词全集

影·风帘花竹弄娟娟
钱谦贞
风帘花竹弄娟娟，自顾何郎步步妍。
孑立只凭形作吊，三人惟有月相怜。
挥杯劝尔从篱下，避弩愁余到水边。
拟向韩终乞丹药，日中何处捕真仙。...
月相
舟过梅李吊族祖心闲翁墓
钱谦贞
轻舟漫趁落潮东，为吊孤坟半亩中。
荒草断边人种麦，浮图高处鸟呼风。
生多寄迹眠僧院，死合招魂傍梵宫。
一束生刍一杯酒，几人曾酹若敖翁。...
招魂
清明后晚出北城至顶山寺登白龙庙作
钱谦贞
阑珊春事蚤啼莺，与客闲行出北城。
社鼓冬冬催谷雨，炊烟续续过清明。
夕阳古寺归樵影，流水空山吠犬声。
如绣年光仍在眼，桃花零乱麦田横。...
流水
仲雪见示花朝二诗依韵
钱谦贞
春色平分已自奢，今朝风物更鲜华。
山因绿柳常含雨，天为红桃不放霞。
芳草齐时看宝马，好风多处见香车。
笺天有事君知否，要乞轻阴为养花。...
风物
三月三十日作兼寄怀魏三
钱谦贞
伤时惜别两相参，渐老情怀百不堪。
四十今年才欠四，三春此日只余三。
身如零落沾泥絮，心似腾腾作茧蚕。
遥忆白狼山下客，送春凭梦过江南。...
零落
喜宗伯兄归里
钱谦贞
声名官职巧相违，清世何妨暂拂衣。
江上青峰余我在，窗前幽竹待人归。
无心云为苍生出，避色人同倦鸟飞。
旦夕转圜明主意，未容长伴钓鱼矶。...
苍生
梦·欲辨今亡孔与黄
钱谦贞
欲辨今亡孔与黄，乃占未卜是何祥。
鹿蕉覆处难分郑，蝴蝶飞来已化庄。
树底君臣浮绿蚁，枕中勋业饭黄粱。
唯应一笑希夷叟，尘世茫茫叹夜长。...
勋业
幻·闭门何物窜萧墙
钱谦贞
闭门何物窜萧墙，或有凭焉喙甚长。
海上结台空望气，水中落月漫拈光。
赤衣未必能驱豆，白石谁曾见叱羊。
窗外莫悲书大草，夜来灭烛似嵇康。...
未必
泡·潮打城头去复还
钱谦贞
潮打城头去复还，石尤风紧浪冲船。
铛鸣沸水千珠白，凫浴回波万颗圆。
茶注玉瓯翻细细，雨零春涧激漩漩。
江湖起灭浑无定，逐荇飘萍过岁年。...
江湖
程孟阳挽词
钱谦贞
故乡一去四回春，此别那禁老泪频。
方氏鉴湖曾卜隐，阮家南巷自忘贫。
白头粉绘随长夜，青史才有名故人。
最忆酒阑歌板歇，清音无复袅梁尘。...
青史
寒食夜读夕公和诗触事感怀再用前韵
钱谦贞
我瞻蹙蹙靡所骋，何处山深好结庵。
烽火乍离淮海北，鲸鲵行逼大江南。
穷愁似寇来难避，羸老如兵动不堪。
节物惊心又寒食，满天风晕月微昙。...
寒食
冬日次儿过陈氏坟堂哭亡姊有作次其韵
钱谦贞
无子无年未葬身，生轻如叶死如尘。
一棺丙舍终其馁，六载宜家似食贫。
寒月射窗山鬼泣，西风号木夜蛩呻。
剧怜原隰相求意，赢得衰残泪满巾。...
西风
岁暮书斋即事次夕公韵
钱谦贞
挥戈无力驻残冬，有客孤吟百事慵。
砚水破坚余滴沥，笔花开冻任蓬茸。
文心老愧残江锦，诗律人多好叶龙。
卒岁优游差自遣，腊醅缸面渐溶溶。...
溶溶
怀古堂夏日漫兴
钱谦贞
三间五架草堂新，数卷图书一病身。
静似放参居士室，闲如墐户辍耕民。
浣花杜叟曾题字，垂柳陶家旧卜邻。
不为薄今偏爱古，南村已少素心人。...
垂柳
怀古堂夏日漫兴·松孤梅冷竹空虚
钱谦贞
松孤梅冷竹空虚，此地惟堪著老臞。
守类宋株从笑拙，幽同齐谷合名愚。
乌瞻好屋犹将母，燕贺新堂亦引雏。
富贵不来行乐耳，莫嫌三复咏山枢。...
富贵
怀古堂夏日漫兴·卷帘新月倚栏风
钱谦贞
卷帘新月倚栏风，看到浮云世事空。
黄壤几埋青鬓客，丹枝宁上白头翁。
据鞍顾主心徒壮，探笔还人技已穷。
何似此间无事坐，细斟春酒摘秋菘。...
浮云
怀古堂夏日漫兴·少不如人老合休
钱谦贞
少不如人老合休，读书谈道我何忧。
已看尘世都蕉鹿，真觉浮生付赘疣。
风透北窗朝跂脚，嵩遮西日晚科头。
诗篇漫兴销长夏，敢谓能轻万户侯。...
万户侯
复次漫兴前韵
钱谦贞
儒冠挂却白头新，廿载支离笑此身。
天上有星称处士，人间无父号穷民。
闲门客少荒三径，绿树阴疏冷四邻。
清磬一声香一炷，不知名利为何人。...
树阴
复次漫兴前韵·全袪滓秽长清虚
钱谦贞
全袪滓秽长清虚，闻道神仙似我臞。
颦丑谩劳西子笑，力绵休学北公愚。
携锄鏚石栽松子，乞竹编笼养鹤雏。
容膝易安能自审，有人蓬户与桑枢。...
松子
复次漫兴前韵·踏残花影听松风
钱谦贞
踏残花影听松风，过雨高旻坐碧空。
病后襟期失马叟，老来勋业祝鸡翁。
笑他荷锸还防死，似我关门底哭穷。
世味遍尝无过淡，不将春韭换秋菘。...
关门
复次漫兴前韵·此中无物却休休
钱谦贞
此中无物却休休，有地先埋悄悄忧。
忍事渐看生大癭，痴人莫想割悬疣。
狂歌一曲张开口，软饱三杯放倒头。
欲共刘伶比封爵，新衔乞拜醉乡侯。...

钱谦贞的诗词名句全集
