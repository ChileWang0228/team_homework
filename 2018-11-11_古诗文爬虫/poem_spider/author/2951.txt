诗人:马大同
作品数目：8篇
朝代：宋代
诗人简介：马大同，字会叔，学者称鹤山先生，严州建德（今浙江建德东北）人。高宗绍兴二十四年进士。除国子监簿。孝宗淳熙三年（一一七六），为户部员外郎。七年，大理正兼权吏部郎官。十年，为...
<<题龙潭石岩>> <<过九疑·帝德于今祀万年>> <<过九疑·平生梦想九疑高>> <<过九疑·行尽平冈十里间>> 
<<过九疑·宇宙才分便月山>> <<过九疑·人与韶音渺莫闻>> <<过九疑·二妃千古恨难刊>> <<过九疑·何侯拔宅登仙去>> 


马大同的诗词全集

过九疑·宇宙才分便月山
马大同
宇宙才分便月山，兹山戢戢序成斑。
重华远矣遗风在，好似相从揖逊还。
遗风
题龙潭石岩
马大同
揽辔观风只课程，风云要挹楚乡清。
晨旌几碍观山目，夜柝翻惊梦月情。
观者宁知部使者，平生元是老书生。
沧浪何处无人识，欲往从之一濯缨。...
书生
过九疑·帝德于今祀万年
马大同
帝德于今祀万年，如何遗像托疏椽。
凭谁为假丹青手，付与梅仙十万钱。
丹青
过九疑·平生梦想九疑高
马大同
平生梦想九疑高，原隰驱驰敢惮劳。
肃肃衣冠朝帝所，此行端不为游遨。
衣冠
过九疑·行尽平冈十里间
马大同
行尽平冈十里间，好山迎我翠相环。
九疑更在云深处，只恐天高不可攀。
过九疑·人与韶音渺莫闻
马大同
人与韶音渺莫闻，山如羽卫自森森。
不封不树知何处，漫说零陵古到今。
森森
过九疑·二妃千古恨难刊
马大同
二妃千古恨难刊，不为腩巡遂不还。
空使湘江江上竹，至今犹染泪痕斑。
湘江
过九疑·何侯拔宅登仙去
马大同
何侯拔宅登仙去，虞帝因山行庙基。
人物由来相代谢，不知陵谷几迁移。

马大同的诗词名句全集
