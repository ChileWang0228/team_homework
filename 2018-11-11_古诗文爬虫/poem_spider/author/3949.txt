诗人:释子益
作品数目：20篇
朝代：宋代
诗人简介：释子益，号剑关，剑州人。理宗嘉熙三年，初住隆兴府兴化寺。移住隆兴府云岩寿宁寺。度宗咸淳元年，入住福州西禅怡山长庆寺。三年卒。为南岳下二十世，无准师范禅师法嗣。有...
<<全上人之仰山>> <<礼开山伏虎祖师塔>> <<祖典座往南岳>> <<自赞庆成长老请>> 
<<赠月蓬相士>> <<一上人之径山>> <<谢东禅月湖以诸祖偈颂见示>> <<佛鉴和尚赞>> 
<<传上人之径山>> 

释子益的诗词全集

自赞庆成长老请
释子益
怡山顶不露，上有通天窍。
事事总不知，虚明肯自照。
个样{三若}苴川僧，如何描邈得就。
庆成讦露人前，早是外扬家丑。
不用别举话头，我手何似佛手。...
家丑
赠月蓬相士
释子益
月蓬岩下电，相心不相面。
剑关不露锋，向甚处相见。
相面
全上人之仰山
释子益
集云峰下四藤条，千载谁知恨未销。
去去全身担荷得，石龙依旧碧岧嶢。
依旧
偶成·那得工夫过一关
释子益
那得工夫过一关，从空放下绝追攀。
松风不入是非耳，竹迳肯通人我山。
有问对谈惟莫莫，无心袖手只闲闲。
忽闻枝上灵禽语，似笑山翁痴复顽。...
无心
题瑞云峰·山行百折路重重
释子益
山行百折路重重，到顶回头眼界空。
但觉衲衣冰样冷，不知身在现云峰。
重重
礼开山伏虎祖师塔
释子益
羊肠知几折，行尽水村村。
扪壁穿云廾，攀萝过石门。
寻踪知虎在，红塔见师存。
他日重来地，松枝拂苏痕。
石门
祖典座往南岳
释子益
寂寞查从恰四年，不曾谈著祖师禅。
杖藜七十二峰去，点破潇湘水底天。
点破
一上人之径山
释子益
一处才通处处通，凌霄突兀对青龙。
道途不涉最亲句，只在平常日用中。
日用
谢东禅月湖以诸祖偈颂见示
释子益
家贫路富鼻辽天，各立门风辱祖先。
争似太平无事客，长伸两脚放憨眠。
太平
佛鉴和尚赞
释子益
雨过五峰，云横玉几。
日面月面，只这便是。
道是佛鉴，舌拄梵天。
道非佛鉴，眉毛拖地。
更言两对君王，三奉诏旨。
看来元是阴平界上雍师波，谁不识你。...
阴平
传上人之径山
释子益
佛祖不传希世宝，千人万人觑不破。
五峰相见索看时，切忌倾出一栲栳。
栲栳
拾得携苕箒赞
释子益
往来双磵路，脚下起尘埃。
苕箒忙忙扫，何曾扫得来。
尘埃
祥侍者化供
释子益
祥禅为众下山来，七十高僧笑满腮。
袖里金鎚曾未动，千门万户一时开。
小师慧清游山
释子益
行脚不遇人，不如屋里从。
那事本现成，何须外边讨。
东行西行，蓦忽筑著脚指头。
定笑玄沙，错认橘皮唤作火。
行脚
题幽林寺·幽林卓锡地
释子益
幽林卓锡地，香火续深禅。
但见树迷户，不知头顶天。
云开青嶂耸，瀑溅雪珠悬。
一脉来何处，曹溪万丈渊。
香火
灵照女赞·家业尽抛离
释子益
家业尽抛离，沿街卖笊篱。
胸中无限意，不许老庞知。
无限
绵州昙上人求语上径山
释子益
解唱东山瓦鼓歌，不知节拍有譊讹。
要教声响如当日，快向凌霄走一遭。
声响
钦禅人之天童
释子益
兴化三门开两边，聚头噇饭不谈禅。
天童有问其中事，收割今年胜去年。
收割
寒山把蕉叶执笔赞
释子益
吟诗吟未就，执笔且搜枯。
欲写芭蕉上，依前一字无。
芭蕉
哑子观音赞
释子益
赞者舌秃，画者口哑。
篮里锦鳞，愈增高价。

释子益的诗词名句全集
