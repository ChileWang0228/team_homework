诗人:李巘
作品数目：5篇
朝代：宋代
诗人简介：李巘，吴王李祗子，祗薨，兄岵得罪，乃以巘嗣王。累至宗正卿，检校刑部尚书。薨，赠太子少保。性介直，面刺人短。历官清白，居室不能庇风雨。收恤甥侄，慈爱过人，家无留储，公卿合赙乃...
<<皇帝挽词·建炎恢圣统>> <<皇帝挽词·寿历开金筴>> <<皇帝挽词·赫奕中兴事>> <<皇帝挽词·汉帝伤心地>> 
<<皇帝挽词·映日龙輴动>> 

李巘的诗词全集

皇帝挽词·赫奕中兴事
李巘
赫奕中兴事，洪图久系隆。
垂裳三纪后，脱屣再星终。
灵驭龙腾座，仙晨鹤翥空。
薰琴无尽意，遏密卷悲风。
中兴
皇帝挽词·建炎恢圣统
李巘
建炎恢圣统，太上极尊名。
夏祀参天永，尧勋冠古荣。
艰难成普业，付托本皇明。
俯阅人间世，飚游跨九清。
付托
皇帝挽词·寿历开金筴
李巘
寿历开金筴，皇欢奉玉颜。
难谌天道远，忽怆帝乡还。
敷德戎夷外，安民礼乐间。
功崇超大禹，神穴枕稽山。
开金
皇帝挽词·汉帝伤心地
李巘
汉帝伤心地，羹墙梦正劳。
珠藏超赤水，鼎在泣乌号。
神藻光仍焕，仁风远更翱。
百皇谁比德，商庙独推高。
伤心
皇帝挽词·映日龙輴动
李巘
映日龙輴动，喧天凤吹休。
桥仙融碧，梧野结云愁。
万叶休符衍，三年孝制修。
臣民瞻祖载，恸哭拜江流。

李巘的诗词名句全集
