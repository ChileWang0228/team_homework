诗人:朱应辰
作品数目：8篇
朝代：明代
诗人简介：朱应辰，字文奎，号寄翁，吴江人。洪武初人，工诗及篆籀法，善画白描人物。自称浮丘山人，且恃才傲物，愤世嫉俗，当地人称其为卢太学。卢楠自幼才华横溢，诗词曲赋出口成章，后来赢得...
<<有感·寥落无堪过半生>> <<梦醒·梦醒方床夜四更>> <<杨花·三月江头飞送春>> <<禽言·脱布裤>> 
<<元夕·阖闾城里又元宵>> <<秋夜·鼓角动谯楼>> <<山中书事>> <<山中书事·山青云白斗争高>> 


朱应辰的诗词全集

梦醒·梦醒方床夜四更
朱应辰
梦醒方床夜四更，纸窗残月弄微明。
数声柔橹过湖去，又是邻家早入城。
残月
元夕·阖闾城里又元宵
朱应辰
阖闾城里又元宵，白屋残灯照寂寥。
却忆旧时风景好，琉璃光里听笙箫。
风景
有感·寥落无堪过半生
朱应辰
寥落无堪过半生，三年假馆未归耕。
且从五斗了朝夕，不与群儿相送迎。
照眼梅花情思好，负暄鸟雀羽毛轻。
柴门近对清江曲，坐见晚潮来复平。...
羽毛
杨花·三月江头飞送春
朱应辰
三月江头飞送春，扑人随马断人魂。
隔帘撩乱春无影，着水廉纤雪有痕。
燕带残香飞又落，鱼吹小点吐还吞。
可怜天性何轻薄，化作青萍不托根。...
天性
禽言·脱布裤
朱应辰
脱布裤，阴雨漫漫雨将暮。
千声万声唤归妇，妇归忽生怒。
妇去有归处。
明日雨声干，匆匆还逐去。
明日
秋夜·鼓角动谯楼
朱应辰
鼓角动谯楼，星河烂不收。
梧桐双井月，砧杵一城秋。
坐久销清夜，时危易白头。
旧游零乱尽，归兴满南州。
白头
山中书事
朱应辰
支筇步履踏莓苔，小院无人燕子来。
最是东风难管领，梨花落尽杏花开。
东风
山中书事·山青云白斗争高
朱应辰
山青云白斗争高，石路萦纡接野桥。
几个长松高出屋，门前杨柳未成条。

朱应辰的诗词名句全集
