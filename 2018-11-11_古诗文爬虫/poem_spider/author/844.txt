诗人:葛一龙
作品数目：67篇
朝代：明代
诗人简介：葛一龙（1567-1640）明代诗人。字震甫，南直隶苏州府吴县洞庭山（今属江苏苏州）人。葛读书好古，嗜吟咏，喜交游，肄业南雍时，与四方名士结秦淮诗社。其社资不足，必倾囊投赠，虽至借...
<<九日送客之湘潭>> <<浔溪对雨>> <<灵岩山下寻黄二丈不遇>> <<舟中九日>> 
<<野桥怀郭圣仆>> <<送范东生之滇南>> <<喜圣仆至>> <<圣仆宿永福寺同赋空字>> 
<<赠王德操>> 

葛一龙的诗词全集

桃花源·一涧入苍烟
葛一龙
一涧入苍烟，千花绕涧边。
花开与花落，流水送流年。
流年
初晴过孔先生园居得泥字
葛一龙
一雨百忧集，好山空杖藜。
偶从樵采去，言访石林栖。
屋角蜘蛛网，檐牙燕子泥。
留欢对新旭，不道夕阳西。
燕子
浔溪对雨
葛一龙
市断溪声远，桥回野色荒。
吹来数点雨，相送一孤航。
涨绿平官渡，烟黄拂女桑。
隔花僧共语，东去是钱塘。
送范东生之滇南
葛一龙
相念亦已苦，却于离处逢。
江声撼独往，客路趣残冬。
天尽山忽起，瘴开云复重。
馆人蛮语接，计口给新舂。
然诺行·古人之交交以心
葛一龙
古人之交交以心，一语不出然诺深。
今人之交交以面，然诺虽深中易变。
古人不可作，今人难重陈。
与君相见但饮酒，酒尽俱为行路人。...
晓行·日出已杲杲
葛一龙
日出已杲杲，西月还相照。
农妇饷晨耕，牛衣覆霜草。
杲杲
夜泊长桥同斗一君熙作
葛一龙
虹梁亘一里，半入溪花丛。
县郭浮居绕，江门照影空。
月寒春尽雪，渔集夜无风。
语谓同舟客，前年过此中。
前年
清明·今日还留昨日寒
葛一龙
今日还留昨日寒，一年春又客中拚。
太湖石畔柴门影，鱼咂飞花上钓滩。
柴门
今度生日赠之
葛一龙
燕子檐花黄鸟枝，鸳鸯溪水碧天丝。
连宵挈酒临高阁，几寺分灯看古碑。
草圣独传章帝法，画山偏妒汉宫眉。
今年闰喜逢新夏，添得春眠一月迟。...
鸳鸯
九日送客之湘潭
葛一龙
吹帽风初起，那堪吹别离。
才临放騑处，已是听猿时。
楚服裁应短，湘山望转疑。
归期指篱落，莫比菊花迟。
菊花
灵岩山下寻黄二丈不遇
葛一龙
开门见山如见君，渡湖相问不相闻。
篱边野水淡秋色，屋上老乌啼夕曛。
邻人为说携家去，更入青山最深处。
溪寒路狭难独行，短棹空维乌桕树。...
开门
舟中九日
葛一龙
九日渡头人，迎风倚孤棹。
江空落日远，入夜生余照。
无菊亦无侣，开尊自相劳。
红叶点鸥波，青烟出渔灶。
红叶
野桥怀郭圣仆
葛一龙
白板斜飞曲岸通，朱栏照见绿波中。
故人别处犹堪忆，杨柳西边莲叶东。
杨柳
喜圣仆至
葛一龙
为约每无凭，今宵喜得朋。
片云波上宅，残雨梦中镫。
春冷花如病，斋清客当僧。
看山不待霁，把臂入烟层。
清客
圣仆宿永福寺同赋空字
葛一龙
萧然何所有，瓢笠与青童。
住可为山长，来先问石公。
梅迟若待客，松嫩已知风。
一宿东林社，花龛对雨空。
永福
赠王德操
葛一龙
无日不欢然，客来犹自眠。
会当修禊后，诗在永和前。
花气熏为酒，山光冷压船。
到门幽草遍，一径踏春烟。
永和
过金德父墓
葛一龙
相送心曾到，言寻路不迷。
草齐封鬛起，山跌浪痕低。
片石看人拜，孤花奈鸟啼。
夜长谁慰藉，应有鹿门妻。
慰藉
湖中别圣仆
葛一龙
春湖一胡满，春蒲一胡短。
时鸟鸣嘤嘤，新杨绿菀菀。
日半帆阴直，风柔浪花暖。
相对自生情，将离复谁绾。
双舻忽向背，行行暮烟远。...
相对
西湖·黛写残山带郭遥
葛一龙
黛写残山带郭遥，镜浮新水不通潮。
堤边绁马客投寺，花里唱歌船过桥。
红粉年年化香土，春风处处长兰苕。
湖心亭子湖心月，醉与何人度此宵。...
处处
送实父弟归便往嘉定因寄徐女廉龚仲和
葛一龙
风冷夜窗鸣，离愁相对生。
海潮黄歇浦，江岸石头城。
穷遇悲孤调，残秋送独行。
旧欢倾倒日，不减弟兄情。
弟兄
别曲·具区桥下水悠悠
葛一龙
具区桥下水悠悠，具区桥边郎发舟。
郎舟好载青山去，免使蛾眉相对愁。
相对
湖上·幽侣过湖上
葛一龙
幽侣过湖上，持醪饷沙渚。
对面坐相悦，绸缪以为语。
垂杨团若盖，浓阴沃如雨。
隔浦掉头人，扁舟亦来舣。
扁舟
寒园·玄冬浃阴沍
葛一龙
玄冬浃阴沍，霜风摧灌莽。
寓目鲜幽翳，一亩亦云广。
日出茅檐间，云生泥壁上。
偃仰足昕夕，亲朋息来往。
空林如有人，互答斧冰响。...
寓目
过姚珮卿隐居
葛一龙
濑浅维舟远，山纡引路徐。
相寻恐不见，相见喜何如。
积雪村村断，斜阳树树疏。
门人供宿酒，中馈炙枯鱼。
岁事将归客，衰迟渐及予。
松声动高阁，风叶乱残书。...
中馈
徐日方水亭雨酌
葛一龙
结宇芜烟际，披纱柳浪间。
新莺同客到，微雨絜春还。
呼取隔篱酒，看他何处山。
重来须荡桨，荷叶已斑斑。
斑斑
送陈徵君归四明
葛一龙
秋风恋徂暑，吹动水烟热。
与子结新欢，孤怀耿将别。
言从若耶去，路指镜湖月。
散发荡扁舟，荷花橹前折。
荷花
寄雨公·以尔愿初毕
葛一龙
以尔愿初毕，一瓢行脚宽。
那知出世法，不及避人难。
云月千峰寺，香花五戒坛。
微吟虽自好，或得寄余看。
香花
送衲公之彭门兼寄实甫
葛一龙
落叶满风寺，乱禽号雪园。
独持空钵去，何处乞朝昏。
野甸荒残烧，河堤积冻痕。
倘然逢阿弟，已是到彭门。
小除夕七里冈店宿
葛一龙
岁杪还行役，投栖野店空。
牛衣夫妇对，旅况主人同。
爨压危檐雪，灯吹破壁风。
一冬更漏接，都在此宵中。
夫妇
炼药洲与郑君熙醉题石上
葛一龙
仙翁炼药处，荒草没为洲。
一点水心绿，客眠如白鸥。
今年太湖浅，添却几弓阔。
只恐麻姑来，愁与人烟接。
太湖
毛公坛·此公得道处
葛一龙
此公得道处，山骨何其清。
草木日与习，毛羽自然生。
炼药洲·前山绿片片
葛一龙
前山绿片片，飞出云中花。
欲问仙人居，仙人久移家。
溪南夜泊
葛一龙
秋晦舟中夜，相看独有灯。
随缘聊寄宿，宁道不如僧。
溪对桥双影，云低水一层。
疏疏风柳外，虫响乱渔淜。
道不
雨夜舟中怀实父弟
葛一龙
风急雨声乱，飒来愁满天。
不知飘泊处，可有故乡船。
归路关前梦，残更榜上年。
半生兄弟念，多负看山眠。
半生
得潘昭度新蔡书答讯
葛一龙
故人宰一邑，鸣琴事官守。
飞书致予问，可继床头酒。
予亦问令君，曾似春风否。
春风苦不闲，吹花复吹柳。
春风
严延甫之楚复留秦淮数日乃别
葛一龙
雪里看花花里眠，莫愁飞雪到新年。
愁人只有湘山路，漫入寒芦苦竹烟。
苦竹
寄怀叶中秘时奉使出塞初还金陵
葛一龙
无数江南树，萧萧待绿吹。
春将归信及，星比使君迟。
夜火明高垒，边风裂冻旗。
间关出塞意，惟有雪鸿知。
江南
雨渡钱塘同公武
葛一龙
山气郁生雷，斜风舵后催。
岸青秋雨足，天白夜潮回。
飘泊同吾友，艰辛一酒杯。
钱塘君若问，橘社里中来。
艰辛
早过邹滕
葛一龙
微月隔云照，行将东曙拂。
细细雨光动，霏霏舆梦入。
青火不出地，荒鸡才唱一。
残邑两三家，阴风哨枯骨。
阴风
烟雨楼·烟雨楼头春乍晴
葛一龙
烟雨楼头春乍晴，鸳鸯湖上鸟嘤嘤。
中浮片席空三面，斜抱千家截半城。
渔网晒来风柳变，酒船摇出浪花生。
夕阳惯照凭栏妓，一抹远山红袖明。...
浪花
哭从弟实父
葛一龙
白下楼中别，东西一夜眠。
讯知临别泪，落尽是生前。
临别
送徐巢友还山
葛一龙
吾庐在空山，户牖白云满。
有树常谡谡，余花亦纂纂。
城市不可居，昼夜一何短。
卖药挂驴背，行歌去人远。
日落深涧中，洗足春泥暖。...
户牖
澹如过别湖上
葛一龙
早来湖上棹，莫是散秋暑。
呼酒斫霜鲙，乐此菰蒲渚。
忽言将远离，风吹白鸥起。
今日与明朝，相去五百里。
秋阴·西爽忽自晦
葛一龙
西爽忽自晦，不知朝与昏。
井上半残叶，湖中无远村。
桔槔几日罢，农牧相过存。
云淡一如水，野风吹到门。
桔槔
寄怀李丸
葛一龙
思君夏之日，日在东园东。
泉漱松根下，石摇潭影中。
睹棋来木客，司果有徂公。
昨夜秋声起，帷褰栗叶风。
松墩·甃石乱无次
葛一龙
甃石乱无次，高高积寒翠。
一鹤懒应门，每来松下睡。
送恬公东渡
葛一龙
出山何草草，曾对几黄昏。
落日照行脚，白云空寺门。
拄瓢半死树，乞食三家村。
只在太湖上，水田吹浪痕。
乞食
鸠峰送万二之泖上兼寄朗倩明生舜五
葛一龙
特地一抔起，宛然湖中央。
与君别于此，对酒情如伤。
寒水照荒路，夕风来寺香。
平生二三友，相忆在鲈乡。
平生
可惜·出门即是客
葛一龙
出门即是客，况已渡湖遥。
可惜藤萝月，看人卧寂寥。
水西龙渚石，崦上虎山桥。
梦去浑无著，秋声集夜条。
寂寥
丹阳作·江流河流决如矢
葛一龙
江流河流决如矢，曲防新筑岩岩起。
云连粉蝶两重城，风袅绿杨三十里。
小时行远不知劳，每向长安过此桥。
衰鬓还骑款段马，春泥滑滑雨飘飘。...

葛一龙的诗词名句全集
