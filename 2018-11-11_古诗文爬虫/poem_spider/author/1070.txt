诗人:于鉴之
作品数目：14篇
朝代：明代
诗人简介：于鉴之，字望之，号无涯，后更字有涯，信阳（今属河南省）人。生卒年均不详，约明武宗正德十五年前后在世。弘治十八年（1505）进士。授监察御史，因论张璁、桂萼谪桂林府教授。累迁都...
<<闻警·群盗因循玩木鹅>> <<闻警·男儿生岂负头颅>> <<辛巳仲春京口望茅止生翙舟不至感述>> <<雨后述怀>> 
<<杂感·残书一榻对松风>> <<杂感·人间白昼自繁华>> <<杂感·卮酒能当万树萱>> <<杂感·杨子幽居五世传>> 
<<杂感·抱影空庐日月荒>> 

于鉴之的诗词全集

闻警·男儿生岂负头颅
于鉴之
男儿生岂负头颅，久事雕虫愧壮夫。
欲问偃妖诛楛矢，谁惊穆御誓桃弧。
貉奴白帢频收系，蛾贼黄巾未伏辜。
今日拥书三万卷，可堪持作解兵符。...
兵符
闻警·群盗因循玩木鹅
于鉴之
群盗因循玩木鹅，忍言陵寝罢谁何。
井桓鸟集人烟断，丛构狐鸣夕磷多。
酒客狂曾挥蔗杖，书生弱亦弄枝戈。
三千精骑夸邢邵，残墨拚将楯鼻磨。...
书生
辛巳仲春京口望茅止生翙舟不至感述
于鉴之
万事东流江上船，才名永负勒燕然。
吹楼已任蛾眉适，旅榇空期马革还。
气满挥戈遑驻日，心倾指囷溯驹年。
人间别有男儿泪，欲共春潮挽逝川。...
逝川
雨后述怀
于鉴之
瓶笙阶雨阒秋堂，委蜡窗边昨夜长。
小技故耽虫食叶，空居新觉燕辞梁。
移时石白相看晚，镇日松青独坐凉。
又到西风垂九月，半生情味剩思量。...
镇日
杂感·残书一榻对松风
于鉴之
残书一榻对松风，卧读微妨饮酒功。
小院心情春暖后，高楼闲暇夕阳中。
蝉留旧草惊飞白，蝶去余花惨梦红。
底处古人须见我，偶然危膝类张融。...
飞白
杂感·人间白昼自繁华
于鉴之
人间白昼自繁华，别有玄心托赋家。
尺牍殷勤非盛览，衡门寂历少侯芭。
劳生晦朔观朝菌，隙地阴晴视昔耶。
何处更求岩壑隐，男儿襟气是烟霞。...
隙地
杂感·卮酒能当万树萱
于鉴之
卮酒能当万树萱，上才宁必醉西园。
清时肯护文人行，薄俗难称长者言。
素魄岂愁频缺辐，苍穹犹恨类欹轩。
微词竟得留容冶，宋玉何曾似屈原。...
苍穹
杂感·杨子幽居五世传
于鉴之
杨子幽居五世传，幸留残石伴遗编。
院藏弥勒依金好，楼望童初想玉贤。
底事会心常独笑，未能排闷且高眠。
吟轩何以酬枯臆，禁得庐峰一匹泉。...
会心
杂感·抱影空庐日月荒
于鉴之
抱影空庐日月荒，莓苔无事岁青黄。
精心自比和香序，雅好谁同服食方。
拓落讵能辞尚白，纵横那复著聊苍。
倦怀秋气寻常有，春叶还惊半石床。...
纵横
杂感·嫩晴花气减衣天
于鉴之
嫩晴花气减衣天，静夜燔香月照烟。
琴在暗床闻鼠过，石当虚牖见虫悬。
委形笑我无名屈，宣发欺人不惑年。
安得山林藏下士，风瓢闲处即栖禅。...
无名
杂感·扃门非敢傲邻比
于鉴之
扃门非敢傲邻比，只是平生最自知。
小赋不须通狗监，微才何用造牛医。
莼丝乍可牵吴兴，蕙服终难释楚悲。
莫讶经年无快接，秋蛾春蝶有须眉。...
须眉
杂感·高馆凉风日夕吹
于鉴之
高馆凉风日夕吹，幽襟横绝雍门丝。
蔡洲古岸移青石，杜里新烟改赤墀。
万事只如芳草暮，一生常比落花时。
无聊感慨仍无谓，邻笛何关向子期。...
无聊
杂感·萝窗静翳镇春冬
于鉴之
萝窗静翳镇春冬，澹漠偏于节物浓。
柚美故堪供禹锡，松高应不受秦封。
悬裈醉后矜南阮，昼障薰余惬小宗。
自共古贤风性近，非关人世调难逢。...
杂感
杂感·亦解雕虫世所轻
于鉴之
亦解雕虫世所轻，丈夫肯自壅情灵。
宁从赵晔探诗细，不向王充索论衡。
俗问萧疏难竟绝，清谈历落故无成。
将歌小已吾谁怨，累牍何妨月露形。...

于鉴之的诗词名句全集
