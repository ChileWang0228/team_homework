诗人:钱希言
作品数目：15篇
朝代：明代
诗人简介：钱希言，[明]（约公元一六一二年前后在世）字简栖，吴县人，明代文学家、小说家。生卒年均不详，约明神宗万历四十年前后在世。博览好学，刻意为诗。恃才负气，人争避之，卒以穷死。...
<<扬州怀旧>> <<四明寄百穀先生苕上>> <<夜渡若耶溪>> <<西陵·指点山陵问宋朝>> 
<<赠翁鄞县>> <<阚峰普济寺>> <<鄞江舟中有感>> <<荆门野望>> 
<<简沈从先>> 

钱希言的诗词全集

客思·一夕西风客思惊
钱希言
一夕西风客思惊，雨声飒飒和江声。
酒因病减愁偏重，衣为寒添橐渐轻。
渔火夜腥云梦泽，瘴烟秋锁岳阳城。
无端又破还家梦，楚水依然绕去程。...
岳阳
扬州怀旧
钱希言
三度维扬十八年，旧游零落不如前。
车旁掷果人何在，桥上吹箫事莫传。
潮落远江瓜步雨，鸟啼荒垒竹西烟。
风流杜牧元多感，到日登临一惘然。...
风流
四明寄百穀先生苕上
钱希言
秋尽江干雁影低，怀人只隔乱峰西。
生憎流水为衣带，却笑浮云学马蹄。
霜下晓枫红历历，烟中寒柳碧凄凄。
相期不共钱塘月，空负扁舟下霅溪。...
历历
夜渡若耶溪
钱希言
樵风舟上鼓频挝，十幅轻帆渡若耶。
照破离愁惟夜月，啼残归梦是寒鸦。
雾蒸东坞山城暗，烟锁西陵驿树斜。
只隔钱塘衣带水，依然旅食傍天涯。...
山城
西陵·指点山陵问宋朝
钱希言
指点山陵问宋朝，荒云漠漠菼萧萧。
行人但说钱王事，强弩三千射海潮。
海潮
赠翁鄞县
钱希言
四明二百八峰盘，雾阁云窗绿玉寒。
不信谢郎为县令，三年骑马未曾看。
县令
阚峰普济寺
钱希言
阚公山绕阚公湖，舍宅年犹记赤乌。
寂寂寺门霜叶里，水禽飞上石浮屠。
浮屠
鄞江舟中有感
钱希言
年来鼙鼓海云东，我欲移家住剡中。
手种青棂三百树，出门师事白猿公。
出门
荆门野望
钱希言
滔滔江汉引微茫，川路西来蜀道长。
象齿旧通周贡赋，蚕丛新叛汉衣裳。
雨消青草湖头瘴，叶落黄陵庙里霜。
十二碧峰看不见，空令神女怨高唐。...
黄陵
简沈从先
钱希言
雨过秋山翠满城，思君江馆入蛩声。
夜凉独坐银河下，吟到酒醒溪月明。
银河
晚发向金陵留别所知
钱希言
旅游装太薄，一水问秦淮。
月作投人璧，花为赠妓钗。
酒痕昏客袂，灯火乱春街。
短簿祠前树，含烟一半霾。
灯火
郢上将归留别沈伯含水部
钱希言
把袂相看别恨长，片帆明发挂微霜。
乌头也向愁中白，马色都教病里黄。
峡暗楚云难入梦，江连巴字易回肠。
故人独有严公在，重与挑灯话异乡。...
入梦
帆影·岸曲沙回着处侵
钱希言
岸曲沙回着处侵，半江落日半江阴。
悠悠乱逐春潮上，漠漠还随暮霭沈。
曾带断鸦归远岫，又移残月出疏林。
谁怜独倚危楼遍，目极天涯思不禁。...
残月
武昌柳·汉阳城对古西门
钱希言
汉阳城对古西门，官柳青青几树存。
叶暗市楼迷楚望，花飞江浦断湘魂。
因风暂逐金羁影，和雨先沾翠袖痕。
犹有旧乌栖不定，啼将客梦到乡园。...
阳城
武昌柳·容颜消息转悠悠
钱希言
容颜消息转悠悠，暗忆飞绵上翠楼。
谢氏女郎空有赋，卢家少妇不知愁。
阴疑灞水桥边合，丝学灵和殿里柔。
若向吴昌折春色，绿条留取系归舟。...

钱希言的诗词名句全集
