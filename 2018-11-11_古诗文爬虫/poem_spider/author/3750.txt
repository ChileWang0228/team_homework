诗人:钱选
作品数目：32篇
朝代：宋代
诗人简介：钱选，宋末元初著名画家，与赵孟頫等合称为吴兴八俊。字舜举，号玉潭，又号巽峰，霅川翁，别号清癯老人、川翁、习懒翁等，湖州人。南宋景定三年乡贡进士，入元不仕。工诗，善书画。...
<<题韩左军马图>> <<题洪崖先生像>> <<题金碧山水卷>> <<春暮·晴日溪光动草堂>> 
<<题复州裂本兰亭>> <<题孤山图>> <<题山居图卷>> <<题水仙卷>> 
<<春日即事·十日春风暄且妍>> 

钱选的诗词全集

题金碧山水卷
钱选
目穷千里笔不到，自是馀生坐太凡。
一日兴来何可遏，开窗写出碧岩岩。
山水
题山居图卷
钱选
山居惟爱静，白日掩柴门。
寡合人多忌，无求道自尊。
鷃鹏俱有意，兰艾不同根。
安得蒙庄叟，相逢与细论。
相逢
向秀·向秀甘淡薄
钱选
向秀甘淡薄，深心托毫素。
探道好渊玄，观书鄙章句。
交吕既鸿轩，攀嵇亦凤举。
流连河里游，恻怆出阳赋。
流连
夜宿南山僧寺
钱选
高楼一日赏新晴，白羽停挥倚绣楹。
尘世可怜人易老，海门还见月长生。
蓬瀛缥缈南山小，殿阁森罗北斗横。
今古登临尽如此，不须游子独含情。...
缥缈
杂诗·青春跃马两山间
钱选
青春跃马两山间，溪柳岩花动客颜。
日落孤城金铎振，草深荒塚石人閒。
庾郎赋就元无味，阮籍途穷且未还。
江左风流半摧谢，白头犹自绕乡关。...
无味
中秋月·皎皎天边白玉盘
钱选
皎皎天边白玉盘，年年此夕带愁看。
松枝积翠欺人老，桂影浮香入鬓寒。
常记醉来多谬误，又逢秋至辄悲酸。
疏桐清露中庭下，泪洒西风为一弹。...
谬误
天台杂书
钱选
灵境无人桃自花，东风吹散赤城霞。
山容对我横天末，柳色将春到水涯。
王粲忆秦空有恨，杜陵入蜀更舞家。
干戈满眼何年定，回雁悠悠白日斜。...
悠悠
阮咸·仲容青云器
钱选
仲容青云器，实禀生民秀。
达音何用深，识微在金奏。
郭奕已心醉，山公非虚觏。
屡荐不入官，一麾乃出守。
心醉
题韩左军马图
钱选

韩公胸次有神奇，写得天闲八尺驹。
曾为岐王天上赐，不随都护雪中驱。
霜蹄奋迅追飞电，凤首昂藏似渴乌。
春草青青华山曲，三边今日已无虞。
...
昂藏
题仇书图
钱选
两两挟策游康衢，聚戏不异同队鱼。
忽然儿态起争竞，捐弃箧笥仇诗书。
争竞
题秋茄图
钱选
忆昔毗山处写生，瓜茄任我笔纵横。
自怜老去翻成拙，学圃今犹学不成。
纵横
题观梅图
钱选
不见西湖处士星，醚然风月为谁明。
当时寂寞孤山下，两句诗成万古名。
寂寞
题秋江待渡图
钱选
山色空蒙翠欲流，长江清澈一天秋。
茅茨落日寒烟外，久立行人待渡舟。
落日
题桃源图
钱选
始信桃源隔几秦，后来无复问津人。
武陵不是花开晚，流到人间却暮春。
暮春
题雪霁望弁山图
钱选
乱山积雪郁崔嵬，对景惭无倡和才。
晴日旧曾梅下饮，好怀今为竹林开。
仙人千劫能居此，俗客三生始一来。
未许扁舟落吾手，明朝相约共传杯。...
相约
题竹林七贤图
钱选
昔人好沈酣，人事不复理。
但进杯中物，应世聊尔尔。
悠悠天地间，媮乐本无愧。
诸贤各有心，流俗毋轻议。
无愧
刘伶·刘公善闭关
钱选
刘公善闭关，怀情灭闻见。
鼓钟不足叹，容色岂能眩。
韬精日沉饮，谁知非荒宴。
颂酒虽短章，深衷自此见。
阮籍·阮公虽沦迹
钱选
阮公虽沦迹，识密鉴亦洞。
沉醉似埋照，寓辞类托讽。
长啸若怀人，越礼自惊众。
物故不可论，途穷能无恸。
物故
杂诗·地僻秋深戎马閒
钱选
地僻秋深戎马閒，一尊随处且开颜。
谁思铜雀埋黄土，但忆金人出汉关。
六合茫茫天共远，五湖杳杳雁飞还。
中年陶写无丝竹，王谢风流莫强攀。...
五湖
题石勒问道图
钱选
磊落为人天下奇，来参佛法始知机。
一言能悟圆通理，却笑刘聪事事非。
圆通
题戏婴图
钱选
殿阁森森气自清，不知人世有蓬瀛。
日长无事宫中乐，閒与诸姬伴戏婴。
森森
题洪崖先生像
钱选
神驾驭倒景，太虚时总辔。
玄道不可分，直悟天人际。
群从皆成仙，玩世不计年。
何当事神游，许我笑拍肩。
神游
春暮·晴日溪光动草堂
钱选
晴日溪光动草堂，两峰浮翠瞰沧浪。
独挥羽扇何事，更叹芒鞋为底忙。
一水澄清鱼避影，万红狼藉蜨分香。
东风自是无情物，白日杨花莫漫狂。...
狼藉
题复州裂本兰亭
钱选
鼠须注砚写流觞，一入书林久复藏。
二十八行经进字，回头不比在尘樑。
行经
题孤山图
钱选
一童一鹤两相随，閒步梅边赋小诗。
疏影暗香真绝句，至今谁复继新辞。
绝句
题水仙卷
钱选
帝子不沈湘，亭亭绝世妆。
晓烟横薄袂，秋濑韵明珰。
洛浦应求友，姚家合让王。
殷勤归水部，雅意在分香。
殷勤
春日即事·十日春风暄且妍
钱选
十日春风暄且妍，溪头花柳竞相鲜。
美人遥逼山川外，社雨忽来尊俎前。
白发青春犹故我，夕阳幽草自新阡。
五陵公子莫相笑，曾散黄金乐少年。...
夕阳
题浮玉山居图
钱选
瞻彼南山岑，白云何翩翩。
下有幽栖人，啸歌乐徂年。
丛石映清泚，嘉木澹芳妍。
日月无终极，陵谷从变迁。
神襟轶寥廓，兴寄挥五弦。
尘彯一以绝，招隐奚足言。...
寥廓
题唐三学士图
钱选
唐三学士粲三英，挺挺人才艺术精。
无事围棋春昼永，至今画笔尚传名。
学士
题杨妃上马图
钱选
唐室开元致太平，年年十月幸华清。
当时马上多娇态，不相驱驰蜀道行。
道行
题友人判太平归来诗卷
钱选
宫锦翩翩五色麟，如君端合侍枫宸。
山中老去陶弘景，湖曲归来贺季真。
上界神仙足官府，此身城郭旧人民。
还乡我结同盟社，只看桃花莫问春。...
城郭
嵇康·中散不偶世
钱选
中散不偶世，本自餐霞人。
形解验默仙，吐论知凝神。
立俗迕流议，寻山洽隐沦。
鸾翮有时锵，龙性谁能驯。

钱选的诗词名句全集
