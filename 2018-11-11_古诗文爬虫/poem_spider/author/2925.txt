诗人:刘錡
作品数目：10篇
朝代：宋代
诗人简介：刘錡，宋德顺军人，字信叔。高宗建炎中为陇右都护，为夏人所畏。张浚宣抚陕西，任为涇原经略使。绍兴初赴京领宿卫亲军，接领八字军。十年，宋金和议成，充东京副留守，率军至顺昌...
<<鹧鸪天·竹引牵牛花满街>> <<偶得一绝>> <<资福寺·汛扫妖氛六合清>> <<翠蛟亭·苍崖决水下雷霆>> 
<<天柱峰·孤峰斗绝矗云浮>> <<云根石·白云触石起油然>> <<用前韵呈德瞻>> <<午寝·寓迹唐兴寺>> 
<<题村舍呈德瞻友>> 

刘錡的诗词全集

鹧鸪天·竹引牵牛花满街
刘錡
竹引牵牛花满街。疏篱茅舍月光筛。琉璃盏内茅柴酒，白玉盘中簇豆梅。
休懊恼，且开怀。平生赢得笑颜开。三千里地无知己，十万军中挂印来。...
平生
资福寺·汛扫妖氛六合清
刘錡
汛扫妖氛六合清，匣中宝剑气犹横。
夜欢星斗鬼神泣，昼公风云龙虎惊。
重整山河归北地，两扶圣主到南京。
山僧不识英雄汉，只管滔滔问姓名。...
山河
天柱峰·孤峰斗绝矗云浮
刘錡
孤峰斗绝矗云浮，俯视群山若蚁丘。
倚住东南天一角，笑它杞国谩多忧。
东南
偶得一绝
刘錡
清风叶叶映黄鹂，绿暗红稀半掩扉。
我以忘言静思虑，子规犹道不如归。
思虑
翠蛟亭·苍崖决水下雷霆
刘錡
苍崖决水下雷霆，掉尾蜿蜒不暂停。
傍作翠蛟犹未称，不如唤作舞蛟亭。
雷霆
云根石·白云触石起油然
刘錡
白云触石起油然，倏然从龙遍九天。
多谢丰隆留一叶，至今遗迹在岩前。
多谢
用前韵呈德瞻
刘錡
门外蹄轮任迹疎，一廛深称水云居。
平生事业将何用，叹括空能读父书。
平生
午寝·寓迹唐兴寺
刘錡
寓迹唐兴寺，幽窗得昼眠。
西风萦破梦，落日乱残蝉。
岁月俄如此，功名岂偶然。
五湖秋欲好，谁在钓鱼船。
功名
题村舍呈德瞻友
刘錡
一径萦纡山更深，满川烟霭夕沉沉。
从来不问荣华事，自有沙鸥信此心。
荣华
题村舍·二月阳和花正繁
刘錡
二月阳和花正繁，软风轻扇笋斑斑。
扬鞭江路心无事，问舍求田过浅山。

刘錡的诗词名句全集
