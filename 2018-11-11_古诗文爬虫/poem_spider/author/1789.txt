诗人:陈祯
作品数目：4篇
朝代：明代
诗人简介：陈祯，(1503-1563年)，字济美，出生于以衣冠诗书著称的太仓王氏家族；祖父侨，成化十一年进士，终工部郎中。父悌，弘治二年举人，早卒。世芳登正德十六年登进士，授刑部江西司主事，...
<<忆萧山故友>> <<和弟景容见寄韵>> <<寄王履约秀才>> <<答文徵明秀才>> 


陈祯的诗词全集

忆萧山故友
陈祯
西风吹雨暗书房，每忆萧山别意长。
马驻西陵秋树晚，诗吟东浙夜窗凉。
石岩昼暖花空好，江树春晴酒自香。
何日南来重有约，蹇驴驮醉过钱塘。...
西风
和弟景容见寄韵
陈祯
重把离怀托锦笺，征鸿飞去意茫然。
要知客里愁多少，谩数书中字几千。
汴水春行花夹岸，吴山晓望翠浮烟。
情深何似来相见，夜雨挑灯酒共传。...
挑灯
寄王履约秀才
陈祯
四海茫茫有隐忧，儒官头白久淹留。
漫言当路轻冯衍，却叹旁人笑马周。
水涨石湖青雀舫，花残姑浦白蘋洲。
相思静倚青毡冷，强饮空庭夕漏秋。...
淹留
答文徵明秀才
陈祯
每从白马望吴门，天堑长江隔梦魂。
缟带交情惟汝在，练裙书法好谁论。
支硎鹤去云千片，茂苑花飞水一村。
何日黄金祠贾岛，玉阑花下酹清尊。...

陈祯的诗词名句全集
