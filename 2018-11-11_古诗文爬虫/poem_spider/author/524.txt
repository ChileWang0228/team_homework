诗人:陈寡言
作品数目：16篇
朝代：唐代
诗人简介：陈寡言，字大初，越州诸暨（今浙江诸暨）人。中唐时道士，隐居于玉霄峰。常以琴酒自娱，每吟咏则放情自适。卒年64岁。有诗10卷，已佚。事迹见《历世真仙体道通鉴》卷四〇、《三...
<<洗心·不践名利道>> <<答宋之问>> <<留观中诗>> <<醉吟·去岁无田种>> 
<<谒尧帝庙>> <<元白席上作>> <<言志献浙东廉访辞召>> <<自咏·寂寂凝神太极初>> 
<<自咏·学道全真在此生>> 

陈寡言的诗词全集

答宋之问
陈寡言
时既暮兮节欲春，山林寂兮怀幽人。登奇峰兮望白云，
怅缅邈兮象欲纷。白云悠悠去不返，寒风飕飕吹日晚。
不见其人谁与言，归坐弹琴思逾远。...
山林
醉吟·去岁无田种
陈寡言
去岁无田种，今春乏酒材。
从他花鸟笑，佯醉卧楼台。
花鸟
洗心·不践名利道
陈寡言
不践名利道，始觉尘土腥。不味稻粱食，始觉精神清。
罗浮奔走外，日月无短明。山瘦松亦劲，鹤老飞更轻。
逍遥此中客，翠发皆长生。草木多古色，鸡犬无新声。
君有出俗志，不贪英雄名。傲...
英雄
留观中诗
陈寡言
终日草堂间，清风常往还。耳无尘事扰，心有玩云闲。
对酒惟思月，餐松不厌山。时时吟内景，自合驻童颜。
往还
谒尧帝庙
陈寡言
祖龙开国尽遐荒，庙建唐尧镇此邦。山卷白云朝帝座，
林疏红日列仙幢。巍巍圣迹陵松峤，荡荡恩波洽桂江。
瞻仰威灵共回首，紫霞深处锁轩窗。...
荡荡
自咏·寂寂凝神太极初
陈寡言
寂寂凝神太极初，无心应物等空虚。
性修自性非求得，欲识真人只是渠。
无心
醉吟·下调无人睬
陈寡言
下调无人睬，高心又被瞋。
不知时俗意，教我若为人。
醉吟·入市非求利
陈寡言
入市非求利，过朝不为名。
有时随俗物，相伴且营营。
元白席上作
陈寡言
生在儒家遇太平，悬缨垂带布衣轻。
谁能世路趋名利，臣事玉皇归上清。
名利
言志献浙东廉访辞召
陈寡言

野性歌三乐，皇恩出九重。那烦紫宸命，远下白云峰。
多愧书传鹤，深惭纸画龙。将何佐明主，甘老在岩松。

野性
自咏·学道全真在此生
陈寡言
学道全真在此生，何须待死更求生。
今生不了无生理，纵复生知那处生。
生理
留观中诗·此生此物当生涯
陈寡言
此生此物当生涯，白石青松便是家。
对月卧云如野鹿，时时买酒醉烟霞。
烟霞
夜醉卧街
陈寡言
遮莫冬冬动，须倾满满杯。
金吾如借问，但道玉山颓。
玉山
山居·照水冰如鉴
陈寡言
照水冰如鉴，扫雪玉为尘。
何须问今古，便是上皇人。
山居·醉卧茅堂不闭关
陈寡言
醉卧茅堂不闭关，觉来开眼见青山。
松花落处宿猿在，麋鹿群群林际还。
松花
临化示弟子
陈寡言
我本无形暂有形，偶来人世逐营营。
轮回债负今还毕，搔首翛然归上清。

陈寡言的诗词名句全集
