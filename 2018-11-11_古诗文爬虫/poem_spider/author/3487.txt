诗人:郑克已
作品数目：15篇
朝代：宋代
诗人简介：郑克已，字民瞻，一字元寿，信州弋阳（今属江西）人。高宗绍兴十八年（一一四八）进士，时年四十九。十九年，知泰和县。二十七年，总领淮西江东钱粮。孝宗隆兴元年于广西提点刑狱任论...
<<过大浪滩>> <<架壁·架壁珍藏万古书>> <<芦花·眇眇临窗思美人>> <<旅中遇故人>> 
<<飘转·飘转未归客>> <<青衫·青衫著破禁中罗>> <<水阁·水阁临堤晚>> <<水国·水国烟霞客>> 
<<别蒋世修>> 

郑克已的诗词全集

旅中遇故人
郑克已
云薄清溪水，天寒黄叶负。
乡关三载别，客路一樽同。
旧事如昨日，问年俱老翁。
相看今古意，泪冷菊花丛。
老翁
水阁·水阁临堤晚
郑克已
水阁临堤晚，帘钩暖翠通。
睡惊莺去后，梦到蝶边空。
春欲从人别，花消昨日红。
多情湖上浪，拍拍峦东风。
花消
初月·初月当楼动
郑克已
初月当楼动，风帘倚望斜。
光亏微有晕，桂薄不成花。
云淡明林叶，溪清印岸沙。
去年寒露白，旅食在京华。
去年
送中书王舍人使北虏
郑克已
细马缕金鞍，文星使可汗。
袖中天诏重，帐外节毛寒。
烽火燕城急，尘沙朔野宽。
安边在大体，何必斩楼兰。
烽火
过大浪滩
郑克已
急浪吹飞雪，鸣稿破晓滩。
异乡人易老，行路古来难。
玉露晨初湿，天河夜不乾。
飘流双鬓白，未有一枝安。
天河
架壁·架壁珍藏万古书
郑克已
架壁珍藏万古书，世间清绝在吾庐。
缘瓶香破分家酿，曲圃云开剪露蔬。
白日渐随秋意短，故人尽向老来疎。
今年种得回蜂菊，乱点东篱玉不如。...
白日
芦花·眇眇临窗思美人
郑克已
眇眇临窗思美人，荻花枫叶带鸡声。
夜深吹笛移船去，三十六湾秋月明。
芦花
飘转·飘转未归客
郑克已
飘转未归客，风帆不夜舟。
断云依水定，薄月带沙流。
香倚黄花岸，心清白露秋。
林鸦栖未稳，飞乱北山头。
清白
青衫·青衫著破禁中罗
郑克已
青衫著破禁中罗，楚泽吴江几度过。
仕宦宛如杯水澹，朝廷空有故人多。
渔村疎竹明风旆，烟浦斜最起暮歌。
欲买田无归海上，此身无奈客愁何。...
吴江
水国·水国烟霞客
郑克已
水国烟霞客，春来始定居。
老逢人事懒，贫觉旧交疎。
隙影窥蟾滴，芸香散箧书。
西湖风月好，不到一年余。
芸香
别蒋世修
郑克已
传道贤关客，寻山向会稽。
春风千里别，花路寸心迷。
天倚吴江阔，云随禹穴低。
兰亭得遗墨，为我好封题。
吴江
过李老隐居
郑克已
南渡中兴老，幽栖日月长。
买山供杖履，引水到池塘。
习懒今成癖，贪杯剩欲狂。
相过旧宾客，不换野衣裳。
衣裳
系缆·系缆萦回浪
郑克已
系缆萦回浪，昏林入暮鸦。
水穷人有路，天尽客无家。
蕉叶浮春蚁，鱼歌隔蒲沙。
醉眠星斗下，寻梦卜年华。
星斗
忆别·忆别富公子
郑克已
忆别富公子，山桃两度花。
人情皆念旧，客路如家。
野草连天阔，重山抱日斜。
寄书无过雁，愁眼眩飞鸦。
连天
浙江十六夜对月
郑克已
急桨浮天阔，长江得月迟。
最怜新缺后，全胜未圆时。
夜雪潮千尺，秋风桂一枝。
潜蛟易翻动，怨笛莫惊吹。

郑克已的诗词名句全集
