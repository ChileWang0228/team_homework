诗人:周兰秀
作品数目：6篇
朝代：明代
诗人简介：周兰秀[明]女。玉台画史扫叶山房石印本作兰芳，画史丛书本作兰秀。字淑英。吴江（今江苏吴江）周应懿孙女。孙愚公妻。其母沈嫒，著声香奁，兰秀秉其家学，雅善吟咏有餐花遗稿...
<<挽昭齐表妹>> <<挽昭齐表妹·遗诗犹贮旧书帏>> <<挽昭齐表妹·三生石上指空弹>> <<挽昭齐表妹·性带烟霞秀可餐>> 
<<挽昭齐表妹·十咏探梅护径苔>> <<挽昭齐表妹·名闺洵有女如云>> 

周兰秀的诗词全集

挽昭齐表妹
周兰秀
闲窗琼月照幽姿，芳雪飘零有所思。
莫谓愁春春不觉，语愁今可共瑶期。
飘零
挽昭齐表妹·遗诗犹贮旧书帏
周兰秀
遗诗犹贮旧书帏，林壑缘深梦后非。
檐鸟倦啼花不扫，古丘残月倩魂归。
残月
挽昭齐表妹·三生石上指空弹
周兰秀
三生石上指空弹，读罢《楞严》静里观。
尘土何堪埋玉树，梨花小阁又春寒。
玉树
挽昭齐表妹·性带烟霞秀可餐
周兰秀
性带烟霞秀可餐，蕉窗煮梦静无喧。
只今韵魄翛然去，何必双飞文采鸳。
文采
挽昭齐表妹·十咏探梅护径苔
周兰秀
十咏探梅护径苔，柔情端不为春来。
琴亡谁谱江南弄，空使疏香度夜台。
江南
挽昭齐表妹·名闺洵有女如云
周兰秀
名闺洵有女如云，君独珠焚与玉沈。
岂是忌才秋梦短，白头应不怨文君。

周兰秀的诗词名句全集
