诗人:邵永宁
作品数目：4篇
朝代：明代
诗人简介：邵永宁，字希正，淳安卢溪(今里商乡)人。明洪武二十一年(1388)举进士。累官刑部郎中。时任吏部侍郎的淳安人洪玛曾寄诗给他云：袍笏卖来供国赋，诗书留得当山田：清贫自遂平...
<<隐耕秋色为陈孟言赋>> <<和铁厓·侬住西湖日日愁>> <<次沈陶庵题石田>> <<郡楼有感>> 


邵永宁的诗词全集

隐耕秋色为陈孟言赋
邵永宁
香稻收花穗已齐，幽栖浑似瀼东西。
万竿修竹千丛菊，十角黄牛五母鸡。
妇起炊麋朝出馌，客来留榻夜分题。
橙黄蟹紫新醅熟，日日何妨醉似泥。...
夜分
和铁厓·侬住西湖日日愁
邵永宁
侬住西湖日日愁，郎船只在东江头。
凭谁移得吴山去，湖水江波一处流。
西湖
次沈陶庵题石田
邵永宁
休文家在阳湖住，湖有璟勣似渭川。
险韵刊诗留节下，凉阴牵梦堕鸥边。
无人厌俗狂题凤，有客敲门共饮泉。
负我十年开径入，相思空隔满林烟。...
郡楼有感
邵永宁
独倚危栏思欲迷，蒹葭何处越来溪。
豪华自逐东流去，形胜空存刺史题。
万井辘轳秋草没，几村烟火夕阳低。
萧条千古长洲苑，风雨年年鸟自啼。...

邵永宁的诗词名句全集
