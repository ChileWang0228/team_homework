诗人:沈梦麟
作品数目：5篇
朝代：元代
诗人简介：沈梦麟，[元]（约公元一三三五年前后在世）字原昭，吴兴人。生卒年均不详，约元惠宗至元初前后在世，年近九十岁。少有诗名。元末，以乙科授婺州学正。迁武康令，解官归隐。明初，以...
<<九日过姚廷晖隐居>> <<赵待制席上>> <<访陈敏道不值>> <<和邵山人过字韵>> 
<<和邵山人过字韵·乱后还家如旅泊>> 

沈梦麟的诗词全集

访陈敏道不值
沈梦麟
不惮风波两日程，孤舟聊系故人情。
菊花与我为宾主，醴酒从人结弟兄。
秋谷已销吴甸雨，寒潮不上阖闾城。
白头欲制乌啼曲，付与渔郎短笛声。...
白头
九日过姚廷晖隐居
沈梦麟
病起扶衰上钓槎，乘流直到故人家。
一秋止酒樽无绿，九日开园菊未花。
海气通潮生白雾，天风如水洒乌纱。
归来落叶多如雨，欲寄新诗日已斜。...
新诗
赵待制席上
沈梦麟
春城飞絮日颠狂，帘幕风微燕子忙。
醉后不知罗袖薄，牡丹花上月如霜。
牡丹
和邵山人过字韵
沈梦麟
吴松东去群鸿散，苕霅西来一舸过。
池上屡陪山简醉，座中曾听薛华歌。
中年乡国黄尘合，长夏江村绿树多。
拟与贺公同结伴，黄冠野服晚婆娑。...
中年
和邵山人过字韵·乱后还家如旅泊
沈梦麟
乱后还家如旅泊，愁中贳酒喜人过。
每吟栗里停云句，不作南山种豆歌。
故宅东风归燕静，孤村夜雨落花多。
白头却忆观光日，曾赋神明与馺娑。...

沈梦麟的诗词名句全集
