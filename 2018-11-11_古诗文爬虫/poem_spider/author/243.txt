诗人:耿湋
作品数目：172篇
朝代：唐代
诗人简介：耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与...
<<晚夏即事临南居>> <<赠苗员外>> <<送郭秀才赴举>> <<送海州卢录事>> 
<<诣顺公问道>> <<废庆宝寺>> <<秋日·反照入闾巷>> <<宋中·日暮黄云合>> 
<<上将行>> 

耿湋的诗词全集

晚夏即事临南居
耿湋
何须学从宦，其奈本无机。蕙草芳菲歇，青山早晚归。
广庭余落照，高枕对闲扉。树色迎秋老，蝉声过雨稀。
艰难逢事异，去就与时违。遥忆衡门外，苍苍三径微。...
艰难
春日即事·数亩东皋宅
耿湋
数亩东皋宅，青春独屏居。家贫僮仆慢，官罢友朋疏。
强饮沽来酒，羞看读破书。闲花更满地，惆怅复何如。
惆怅
塞上曲·惯习干戈事鞍马
耿湋
惯习干戈事鞍马，初从少小在边城。身微久属千夫长，
家远多亲五郡兵。懒说疆场曾大获，且悲年鬓老长征。
塞鸿过尽残阳里，楼上凄凄暮角声。...
疆场
送友人游江南
耿湋
远别悠悠白发新，江潭何处是通津，潮声偏惧初来客，
海味唯甘久住人。漠漠烟光前浦晚，青青草色定山春。
汀洲更有南回雁，乱起联翩北向秦。...
青草
赠苗员外
耿湋
为郎日赋诗，小谢少年时。业继儒门后，心多道者期。
晚回长乐殿，新出夜明祠。行乐西园暮，春风动柳丝。
长乐
送姚校书因归河中
耿湋
十年相见少，一岁又还乡。去住人惆怅，东西路渺茫。
古陂无茂草，高树有残阳。委弃秋来稻，雕疏采后桑。
月轮生舜庙，河水出关墙。明日过闾里，光辉芸阁郎。...
月轮
赠别刘员外长卿
耿湋
清如寒玉直如丝，世故多虞事莫期。建德津亭人别夜，
新安江水月明时。为文易老皆知苦，谪宦无名倍足悲。
不学朱云能折槛，空羞献纳在丹墀。...
无名
古意·虽言千骑上头居
耿湋
虽言千骑上头居，一世生离恨有余。
叶下绮窗银烛冷，含啼自草锦中书。
新诗
诣顺公问道
耿湋
此身知是妄，远远诣支公。何法住持后，能逃生死中。
秋苔经古径，萚叶满疏丛。方便如开诱，南宗与北宗。
方便
废庆宝寺
耿湋
黄叶前朝寺，无僧寒殿开。池晴龟出暴，松暝鹤飞回。
古井碑横草，阴廊画杂苔。禅宫亦销歇，尘世转堪哀。
阳光
晚次昭应
耿湋
落日向林路，东风吹麦陇。藤草蔓古渠，牛羊下荒冢。
骊宫户久闭，温谷泉长涌。为问全盛时，何人最荣宠。
东风
夏日寄东溪隐者
耿湋
日华浮野水，草色合遥空。处处山依旧，年年事不同。
闲田孤垒外，暑雨片云中。惆怅多尘累，无由访钓翁。
惆怅
题孝子陵
耿湋
荒坟秋陌上，霜露正霏霏。松柏自成拱，苫庐长不归。
浮埃积蓬鬓，流血在麻衣。何必曾参传，千年至行稀。
流血
送崔明府赴青城
耿湋
清冬宾御出，蜀道翠微间。远雾开群壑，初阳照近关。
霜潭浮紫菜，雪栈绕青山。当似遗民去，柴桑政自闲。
遗民
送夏侯审游蜀
耿湋
暮峰和玉垒，回望不通秦。更问蜀城路，但逢巴语人。
石林莺啭晓，板屋月明春。若访严夫子，无嫌卜肆贫。
石林
旅次汉故畤
耿湋
我行过汉畤，寥落见孤城。邑里经多难，儿童识五兵。
广川桑遍绿，丛薄雉连鸣。惆怅萧关道，终军愿请缨。
惆怅
哭张融·早岁能文客
耿湋
早岁能文客，中年与世违。有家孀妇少，无子吊人稀。
繐帐尘空暗，铭旌雨不飞。依然旧乡路，寂寞几回归。
铭旌
晚秋宿裴员外寺院
耿湋
仲言多丽藻，晚水独芙蓉。梁苑仍秋过，仁祠又夜逢。
回林通暗竹，去雨带寒钟。原向空门里，修持比昼龙。
空门
下邽客舍喜叔孙主簿郑少府见过
耿湋
良宵复杪秋，把酒说羁游。落木东西别，寒萍远近流。
萧条旅馆月，寂历曙更筹。不是仇梅至，何人问百忧。
旅馆
题惟干上人房
耿湋
绳床茅屋下，独坐味闲安。苦行无童子，忘机避宰官。
是非齐已久，夏腊比应难。更悟真如性，尘心稍自宽。
是非
寻觉公因寄李二端司空十四曙
耿湋
少年尝昧道，无事日悠悠。及至悟生死，寻僧已白头。
云回庐瀑雨，树落给园秋。为我谢宗许，尘中难久留。
久留
题清源寺
耿湋
儒墨兼宗道，云泉隐旧庐。盂城今寂寞，辋水自纡余。
内学销多累，西林易故居。深房春竹老，细雨夜钟疏。
陈迹留金地，遗文在石渠。不知登座客，谁得蔡邕书。...
陈迹
甘泉诗·异井甘如醴
耿湋
异井甘如醴，深仁远未涯。气寒堪破暑，源净自蠲邪。
修绠悬冰甃，新桐荫玉沙。带星凝晓露，拂雾涌秋华。
绿溢涵千仞，清泠饮万家。何能葛洪宅，终日闭烟霞。...
终日
早次眉县界
耿湋
匹马晓路归，悠悠渭川道。
晴山向孤城，秋日满白草。
山向
荐福寺送元伟
耿湋
送客攀花后，寻僧坐竹时。
明朝莫回望，青草马行迟。
青草
送郭秀才赴举
耿湋
乡赋鹿鸣篇，君为贡士先。新经梦笔夜，才比弃繻年。
海雨沾隋柳，江潮赴楚船。相看南去雁，离恨倍潸然。
浮萍
送海州卢录事
耿湋
之官逢计吏，风土问如何。海口朝阳近，青州春气多。
郊原鹏影到，楼阁蜃云和。损益关从事，期听劳者歌。
云和
秋日·反照入闾巷
耿湋
反照入闾巷，忧来与谁语。
古道无人行，秋风动禾黍。
秋风
宋中·日暮黄云合
耿湋
日暮黄云合，年深白骨稀。旧村乔木在，秋草远人归。
废井莓苔厚，荒田路径微。唯余近山色，相对似依依。
相对
上将行
耿湋
萧关扫定犬羊群，闭阁层城白日曛。
枥上骅骝嘶鼓角，门前老将识风云。
旌旗四面寒山映，丝管千家静夜闻。
谁道古来多简册，功臣唯有卫将军。...
四面
发南康夜泊赣石中
耿湋
倦客乘归舟，春溪杳将暮。群林结暝色，孤泊有佳趣。
夜山转长江，赤月吐深树。飒飒松上吹，泛泛花间露。
险石俯潭涡，跳湍碍沿溯。岂唯垂堂戒，兼以临深惧。
稍出回雁峰，明登斩蛟柱。连...
泛泛
过王山人旧居
耿湋
故宅春山中，来逢夕阳入。汲少井味变，开稀户枢涩。
树朽鸟不栖，阶闲云自湿。先生何处去，惆怅空独立。
惆怅
听早蝉歌
耿湋
蝉鸣兮夕曛，声和兮夏云。白日兮将短，秋意兮已满。
乍悲鸣兮欲长。犹嘶涩兮多断。风萧萧兮转清，
韵嘒嘒兮初成。依婆娑之古树，思辽落之荒城。
闲院支颐，深林倚策，犹惆怅而无语，鬓星...
星星
芦花动·连素穗
耿湋
连素穗，翻秋气，细节疏茎任长吹。
共作月中声，孤舟发乡思。
月中
赋得寒蛩
耿湋
尔谁造，鸣何早，趯趯连声遍阶草。
复与夜雨和，游人听堪老。
连声
宣城逢张二南史
耿湋
全家宛陵客，文雅世难逢。寄食年将老，干时计未从。
秋来句曲水，雨后敬亭峰。西北长安远，登临恨几重。
曲水
题童子寺
耿湋
半偈留何处，全身弃此中。雨余沙塔坏，月满雪山空。
耸刹临回磴，朱楼间碧丛。朝朝日将暮，长对晋阳宫。
朝日
之江淮留别京中亲故
耿湋
长云迷一雁，渐远向南声。已带千霜鬓，初为万里行。
繁虫满夜草，连雨暗秋城。前路诸侯贵，何人重客卿。
客卿
太原送许侍御出幕归东都
耿湋
昔随刘越石，今日独归时。汾水风烟冷，并州花木迟。
荒庭增别梦，野雨失行期。莫向山阳过，邻人夜笛悲。
行期
华州客舍奉和崔端公春城晓望
耿湋
不语看芳径，悲春懒独行。向人微月在，报雨早霞生。
贫病催年齿，风尘掩姓名。赖逢骢马客，郢曲缓羁情。
风尘
题清萝翁双泉
耿湋
侧弁向清漪，门中夕照移。异源生暗石，叠响落秋池。
叶拥沙痕没，流回草蔓随。泠泠无限意，不独远公知。
泠泠
酬李文·落照长杨苑
耿湋
落照长杨苑，秋天渭水滨。初飞万木叶，又长一年人。
贫病仍为客，艰虞更问津。多惭惠然意，今日肯相亲。
秋天
赠严维·许询清论重
耿湋
许询清论重，寂寞住山阴。野路接寒寺，闲门当古林。
海田秋熟早，湖水夜渔深。世上穷通理，谁人奈此心。
山阴
春日题苗发竹亭
耿湋
春亭及策上，郎吏谢玄晖。闲咏疏篁近，高眠远岫微。
偏宜留野客，暂得解朝衣。犹忆东溪里，雷云掩故扉。
题庄上人房
耿湋
不语焚香坐，心知道已成。流年衰此世，定力见他生。
暮雪余春冷，寒灯续昼明。寻常五侯至，敢望下阶迎。
寻常
秋夜思归
耿湋

来时犹暑服，今已露漫漫。多雨逢初霁，深秋生夜寒。
投人心似切，为客事皆难。何处无留滞，谁能暂问看。

漫漫
送李端·世上许刘桢
耿湋
世上许刘桢，洋洋风雅声。客来空改岁，归去未成名。
远近天初暮，关河雪半晴。空怀谏书在，回首恋承明。
空怀
送王将军出塞
耿湋
汉家边事重，窦宪出临戎。绝漠秋山在，阳关旧路通。
列营依茂草，吹角向高风。更就燕然石，行看奏虏功。
袅袅
雨中留别
耿湋
东西无定客，风雨未休时。悯默此中别，飘零何处期。
青山违旧隐，白发入新诗。岁岁迷津路，生涯渐可悲。
新诗
送杨将军
耿湋
一身良将后，万里讨乌孙。落日边陲静，秋风鼓角喧。
远山当碛路，茂草向营门。生死酬恩宠，功名岂敢论。

耿湋的诗词名句全集
反照入闾巷，忧来与谁语。 耿湋。  <<秋日·反照入闾巷>> 

秋日·反照入闾巷。 枥上骅骝嘶鼓角，门前老将识风云。 耿湋。  <<上将行>> 

上将行。 谁道古来多简册，功臣唯有卫将军。 耿湋。  <<上将行>> 

上将行。 古道无人行，秋风动禾黍。 耿湋。  <<秋日·反照入闾巷>> 

秋日·反照入闾巷。 日暮黄云合，年深白骨稀。旧村乔木在，秋草远人归。 耿湋。  <<宋中·日暮黄云合>> 

宋中·日暮黄云合。 萧关扫定犬羊群，闭阁层城白日曛。 耿湋。  <<上将行>> 

上将行。 旌旗四面寒山映，丝管千家静夜闻。 耿湋。  <<上将行>> 

上将行。 数亩东皋宅，青春独屏居。家贫僮仆慢，官罢友朋疏。 耿湋。  <<春日即事·数亩东皋宅>> 

春日即事·数亩东皋宅。 强饮沽来酒，羞看读破书。闲花更满地，惆怅复何如。 耿湋。  <<春日即事·数亩东皋宅>> 

春日即事·数亩东皋宅。 废井莓苔厚，荒田路径微。唯余近山色，相对似依依。 耿湋。  <<宋中·日暮黄云合>> 

