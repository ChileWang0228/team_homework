诗人:释惟简
作品数目：12篇
朝代：宋代
诗人简介：释惟简，约1011-1095年，字宗古，苏氏，也称宝月大师，北宋眉山（今四川省眉山市）人。他九岁出家，十九得度，二十九赐紫，三十六赐号。曾任成都大慈寺六世主持，领袖四川众僧、广泛传...
<<偈·德山入门便棒>> <<偈·易填巨壑>> <<颂古·修行不落与不昧>> <<颂古·玉箫吹作凤鸾吟>> 
<<颂古·高堂公子醉双陆>> <<颂古·劫火洞然俱败坏>> <<颂古·善应随流妙意深>> <<颂古·百千诸佛眉弯曲>> 
<<颂古·波斯捧出海南香>> 

释惟简的诗词全集

颂古·修行不落与不昧
释惟简
修行不落与不昧，尽作野狐涎唾腥。
拾取娘生穷相口，拶开云路吸雷霆。
雷霆
颂古·高堂公子醉双陆
释惟简
高堂公子醉双陆，乱撒明珠发异光。
一掷输赢谁辨得，满盘骰子不成双。
公子
偈·德山入门便棒
释惟简
德山入门便棒，多向皮袋里埋踪。
临济入门便喝，总在声尘中出没。
若是英灵衲子，直须足下风生，
超越古今途辙。
入门
偈·易填巨壑
释惟简
易填巨壑，难满漏卮。
若有操持，了无难易。
拈却大地，宽绰有馀。
放出纖毫，碍塞无路。
大地
颂古·玉箫吹作凤鸾吟
释惟简
玉箫吹作凤鸾吟，惹动游人离别心。
一阵东风卷寥廓，四方八面少知音。
东风
颂古·劫火洞然俱败坏
释惟简
劫火洞然俱败坏，青天白日愈光辉。
王孙醉寝迷春梦，不觉莺啼柳絮飞。
春梦
颂古·善应随流妙意深
释惟简
善应随流妙意深，明明一箭中红心。
当锋不是由基眼，对面銕山高万寻。
对面
颂古·百千诸佛眉弯曲
释惟简
百千诸佛眉弯曲，无证无修眼搭痴。
踏著未消连底冻，一时认作碧琉璃。
琉璃
颂古·波斯捧出海南香
释惟简
波斯捧出海南香，白眼崑崙与论量。
贾客不谙弹舌语，只看两个鼻头长。
出海
颂古·芭蕉拄杖与夺
释惟简
芭蕉拄杖与夺，直要当风眼活。
刹那才昧隔生，鼻孔遭他牵撮。
芭蕉
颂古·清净法身花药栏
释惟简
清净法身花药栏，眉毛刺倒须弥山。
谁将玉笛传凄怨，吹过芦藂明月弯。
花药
颂古·久雨不晴
释惟简
久雨不晴，云门道劄。
阳乌奋羽翰，蛟龙缩鳞鬣。
为是时节，为是佛法。
一箭两垛谩猜量，眼里瞳人眉搭飒。

释惟简的诗词名句全集
