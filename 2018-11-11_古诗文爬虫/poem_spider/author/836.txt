诗人:范汭
作品数目：74篇
朝代：明代
诗人简介：范汭（1608-1647），明末官员、诗人、词人、散文家、骈文家、编辑。也是是明末重要作家，具有多方面的杰出成就。他的诗歌成就较高，诗风或悲壮苍凉，充满民族气节。清词中兴...
<<访赵凡夫庐居>> <<遣闷·空外响清砧>> <<清凉庵赠僧>> <<雨中访吴允兆>> 
<<柬邓远游>> <<琴川夜泊怀孙齐之>> <<过武陵怀龙观察>> <<赠杨孝父>> 
<<送彦平游岭南>> 

范汭的诗词全集

临安·舍筏愁将夕
范汭
舍筏愁将夕，墟烟极望平。
余花红半委，初笋绿丛生。
水漫鱼登市，山昏鸟入城。
心心天目路，只解向西行。
丛生
送彦平游岭南
范汭
九月罗浮道，无衣亦不寒。
奇峰三十二，直作夏云看。
岭南
访赵凡夫庐居
范汭
无路觅君去，乱峰云若屯。
嵌空巢树杪，凿石沼山根。
古帖从儿塌，新诗与妇论。
闲门邻拱木，苍翠自朝昏。
新诗
琴川夜泊怀孙齐之
范汭
野宿次凫珣，青青荻笋齐。
潮痕随月落，山势压城低。
残梦风前柝，归心曙后鸡。
还知高隐处，只隔水东西。
归心
贵筑憩越孝廉别业
范汭
结宇数蜂间，泓渟一水湾。
谷风过午冷，原树入秋闲。
苔动璟鳞戏，花摇翠羽还。
谁知于役者，弥日此开颜。
开颜
过武陵怀龙观察
范汭
去指黔乡近，回瞻楚甸遥。
郡门临白浪，驿路叠青霄。
积雨寒初霁，长烟湿未消。
征鞍停不可，无赖是今朝。
无赖
送丁长孺礼部
范汭
夙昔忤时宰，初衣投故园。
孤立逾一纪，不求他人援。
仕路日清夷，除书下丘樊。
时维冬春交，整此北上辕。
临行将何赠，愤激成片言。
天潢无别派，淆乱由楚藩。
九重听弥高，物议徒喧喧。...
行将
滇中词·秀海海边葭菼秋
范汭
秀海海边葭菼秋，滇池池上云悠悠。
人心恰似此中水，一道南流一北流。
北流
遣闷·空外响清砧
范汭
空外响清砧，秋风日以深。
已知贫次骨，转觉病关心。
薙草疏新径，扶藤上故林。
自吁还自哂，昨日散千金。
关心
清凉庵赠僧
范汭
芒鞋定远近，天路临苍苍。
结宇久未了，种松新已长。
平池托空影，断壁飞斜光。
欲问吾师法，吾师法已忘。
定远
雨中访吴允兆
范汭
寂寂故乡路，心知尚有人。
那知今是客，犹忆昔时邻。
树暝烟催夕，花寒雨殢春。
青山独无恙，宛对别来身。
无恙
柬邓远游
范汭
日日何所待，傍人应见猜。
油然碧草外，独上姑苏台。
西子邈已去，东风空自来。
茸茸桃李树，为问几枝开。
东风
赠杨孝父
范汭
清时有隐者，自汲还自耘。
翳然茅屋上，一片尧时云。
茅屋
送顾生仲默
范汭
日日好携手，我闲君亦闲。
侵晨出郭门，月落犹未还。
云胡辄改途，彳亍车尘间。
携手
南唐宫词·女冠鸟爪解方音
范汭
女冠鸟爪解方音，识得蓬瀛路浅深。
戏搦雪花熔紫磨，汉宫谁数辟寒金。
雪花
孟蜀官词·池西别殿署凌波
范汭
池西别殿署凌波，杨柳风微月渐多。
珠箔卷来秋似水，填词惟教艳娘歌。
杨柳
闽宫词·露华如水蘸宫墙
范汭
露华如水蘸宫墙，红豆花兼荔子香。
多少峨眉闲待月，九龙帐底贮归郎。
九龙
滇中词·鸳鸯浦绿水如苔
范汭
鸳鸯浦绿水如苔，镜里人家向背开。
五目爨僮劖雪去，三冬僰女担花来。
向背
登缥缈峰
范汭
天近筍舆如踏空，翻翻巾舄冷泠风。
远寻乱嶂出帆外，近数诸村悬镜中。
沙草微茫似楚泽，涧花凄冷非吴宫。
湖西湖东尽堪望，两地乡心谁与同。...
微茫
晓发·春水动微茫
范汭
春水动微茫，帆前即异乡。
鸡声残月堕，人语隔寒塘。
残月
仲冬·仲冬之交气不齐
范汭
仲冬之交气不齐，桃花李花开满溪。
行人认是二三月，只少黄鹂枝上啼。
黄鹂
洗妆楼歌
范汭
结楼黄山曲，不碍黄山云。
山云吹作雨，漠漠复纷纷。
纷纷漠漠春何有，洗出梨花隔垂柳。
花开花落郎未归，楼上美人相忆否？...
纷纷
送张孟孺
范汭
明时尚文不尚武，屈膝低眉谁比数。
祖宗汗马无乃劳，今日横金视犹土。
将军素多林下风，操觚羞与荷戟同。
名高翻遣身难避，幕府喧传辟书至。
欲甘小草多苦辛，白云堪卧其如贫。
生憎...
幕府
舟次平望怀王子幻
范汭
微茫烟水阔，不辨故人家。
湖上晚风急，满天吹雪花。
春帆移远树，夕鸟啄平沙。
独酌谁为慰，邻舟鼓自挝。
雪花
霁·肃肃池上雨
范汭
肃肃池上雨，雨收池更寒。
从来通醉理，自此豁幽端。
螮蝀饮方歇，鸧鹒鸣欲阑。
褰裳转溪路，晴瀑少人看。
寄答邓明府
范汭
黄池路远近，此别遂茫然。
颜色既不接，音书空复传。
省耕春草外，退食晚花前。
闻道无留事，闲情异往年。
往年
平溪·停骖古城曲
范汭
停骖古城曲，薄暮往来稀。
濑响生官舍，崖寒中客衣。
叶雕花簇簇，雷迸雪霏霏。
欲寄乡园信，黔南断雁飞。
薄暮
南唐宫词·桃李花开点御沟
范汭
桃李花开点御沟，翠华经月不曾游。
内庭鸱吻移鸱尾，莫问君王十四州。
桃李
南唐宫词·半檐日影漾罘罳
范汭
半檐日影漾罘罳，才是深宫梦觉时。
敕取烧槽弹法曲，声声声诉恨来迟。
南唐宫词·苑门深闭柳千条
范汭
苑门深闭柳千条，银箭听残夜寂寥。
戋刂下阶羞见影，不知斜月弄芭蕉。
芭蕉
王蜀宫词·匼匝渠穿宛转桥
范汭
匼匝渠穿宛转桥，绮楼香暖月迢迢。
海南蜃市浑无异，添得歌声堕九霄。
海南
王蜀宫词·玉脸匀朱卸翠冠
范汭
玉脸匀朱卸翠冠，宣华池上绕阑干。
醉妆邀取君王顾，一任东风料峭寒。
东风
孟蜀官词·猩红栀子艺成林
范汭
猩红栀子艺成林，复砌勾栏日映深。
隔院似闻催羯鼓，先开一朵是同心。
同心
南汉宫词·珊瑚裁辇玉装车
范汭
珊瑚裁辇玉装车，夕醉明蟾晓醉花。
南海南边天漫漫，君臣无梦到中华。
漫漫
南汉宫词·金猊香袅日靡靡
范汭
金猊香袅日靡靡，玉陛连朝奏事稀。
驯兽近前亲射杀，血花吹污侍臣衣。
靡靡
闽宫词·四条弦上按新声
范汭
四条弦上按新声，半是先皇手教成。
旧事内人谁敢泄，春来燕子不呼名。
旧事
吴越宫词·春柳遥遥绿渐浓
范汭
春柳遥遥绿渐浓，秋花间色种芙容。
苑中别有西湖水，一缕云随不睡龙。
西湖
吴越宫词·千门斜月四窗星
范汭
千门斜月四窗星，山近帘衣分外青。
侍女夜间眠不稳，御床圆枕缀金铃。
夜间
滇中词·迤西之西天一涯
范汭
迤西之西天一涯，四时长有三春花。
青帘飐处客沽酒，五岁女郎能数蚆。
女郎
寄邵隐之
范汭
与君握手未经时，一水空悬别后思。
心事茫茫谁共语，自持椒酒酹要离。
茫茫
寄阮坚之司理
范汭
讼庭寂寂散春烟，碧海丹山在目前。
市得鰕姑堪佐酒，摘来荔子不论钱。
目前
寄阮坚之司理·别时江草冷萧萧
范汭
别时江草冷萧萧，再见春光上柳条。
万一故人生远梦，也应先过伯通桥。
萧萧
代茅止生悼亡姬
范汭
深阁鸟鸣人到稀，柳风吹绿上帘衣。
香魂化作彩霞缕，时绕华阳洞口飞。
彩霞
代茅止生悼亡姬·独夜寒侵半臂绫
范汭
独夜寒侵半臂绫，锁窗花影隔层层。
依稀梦里还寻梦，才到钱塘又秣陵。
依稀
代茅止生悼亡姬·莺雏出壳月将四
范汭
莺雏出壳月将四，燕子营巢春已三。
看取西陵埋玉处，不生松柏长宜男。
燕子
夜泊虎丘同刘元声伯仲
范汭
翳然一片雨，远沐脊山青。
举棹兴方属，引觞歌莫停。
林钟去杳杳，川火来荧荧。
坐待月轮出，僧寮犹未扃。
荧荧
访葛震父
范汭
村村鸥鹜群，寺寺冷斜曛。
渡口独来客，岩中重访君。
鼓声鱼市接，帆影稻畦分。
看取前楹竹，新枝碍白云。
渡口
望茅山残雪
范汭
华阳望不极，缕缕晴烟生。
斜日半山雪，照人巾舄清。
渐融仍合沓，近晦逾空明。
强载筍舆去，摇摇人外情。
缕缕
贻董六遐周
范汭
春来春去总无端，别院沉沉独倚栏。
风抑疏花仍怯晚，雨撩纤柳不胜寒。
离情泣向缄中诉，怨色偷从镜里看。
咫尺巫阳峰十二，片云还往若为难。...
咫尺
响屟廊·越艳迹如扫
范汭
越艳迹如扫，年年烧痕绿。
归僧踏岭云，枯叶声相触。

范汭的诗词名句全集
