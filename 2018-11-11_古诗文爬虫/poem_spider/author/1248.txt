诗人:程玄辅
作品数目：8篇
朝代：明代
诗人简介：程玄辅，（1548-1605），字开之，号具区，又号真实居士，浙江秀水人。著名的佛教居士。 明代诗人。公元1577年进士，官编修，与沈懋学、屠隆以气节相尚。后因得罪宰相张居正，被外谪广...
<<舟次京口逢故人>> <<登越王城怀古>> <<盂城晚眺>> <<怀杨仪部君谦>> 
<<过淀湖泊石浦>> <<石浦偶占>> <<雪后次吴江>> <<馆邸纪事>> 


程玄辅的诗词全集

舟次京口逢故人
程玄辅
相逢一曲酒如渑，京口留欢去未能。
波影满船烟雨散，瓜洲晚见隔江灯。
烟雨
登越王城怀古
程玄辅
霸业今何在，行成计亦深。
秋风吹海水，寒日下山阴。
野燎余荒草，孤城带远林。
吴仇终克复，不负卧薪心。
秋风
盂城晚眺
程玄辅
高堞邗沟上，清秋夕眺中。
远烟千树碧，落日半湖红。
岁月空歌凤，音书久断鸿。
干戈正多事，何日到江东。
干戈
怀杨仪部君谦
程玄辅
故人久无书，山川隔淮楚。
相思不可携，独卧江东雨。
过淀湖泊石浦
程玄辅
沙蒲偃秋风，湖云藏夕雨。
何处远行人，飞帆下石浦。
远行
石浦偶占
程玄辅
石浦潮自回，缃帘风欲举。
一洗草堂清，过云洒疏雨。
雪后次吴江
程玄辅
北风吹短日，孤棹倚松陵。
城郭留残雪，江流走白冰。
新诗歌自慰，好梦笑无凭。
故旧吴山下，山阴兴欲乘。
自慰
馆邸纪事
程玄辅
柴门一月南京雨，斗帐半床西晋书。
藜杖日晴初出户，园林落木已萧疏。

程玄辅的诗词名句全集
