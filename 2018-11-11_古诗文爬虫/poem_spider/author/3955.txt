诗人:钱惟演
作品数目：72篇
朝代：宋代
诗人简介：钱惟演（977年-1034年9月3日），字希圣，钱塘人。北宋大臣、文学家，吴越忠懿王钱俶第七子，章献明肃皇后刘娥之兄刘美的妻舅。钱惟演随钱俶归宋，历任右神武将军、太仆少卿、命...
<<别墅·别馆斗城傍>> <<登师欲东归因成五言>> <<谪居汉东撰曲>> <<以蜀纸端砚寄仙芝>> 
<<槿花·绮霞初结处>> <<玉楼春·城上风光莺语乱>> <<无题·误语成疑意已伤>> <<归护国寺·曹溪有真嗣>> 
<<虢略公·峣阙翚飞河汉傍>> 

钱惟演的诗词全集

汉武·一曲横汾鼓吹回
钱惟演
一曲横汾鼓吹回，侍臣高会柏梁台。
金芝烨煜凌晨见，青雀轩翔白昼来。
立候东溟邀鹤驾，穷兵西极待龙媒。
甘泉祭罢神光灭，更遣人间识玉杯。...
东溟
无题·误语成疑意已伤
钱惟演
误语成疑意已伤，春山低斂翠眉长。
鄂君绣被朝犹掩，荀令薰炉冷自香。
有恨岂因燕凤去，无言宁为息侯亡。
合欢不验丁香结，只得凄凉对烛房。...
凄凉
七夕五绝·乌鹊飞来接断云
钱惟演
乌鹊飞来接断云，祇贪清浅渡星津。
不知一夜支机石，却属乘槎上汉人。
乘槎
别墅·别馆斗城傍
钱惟演
别馆斗城傍，斜轩映曲房。
苍头冠绿帻，中妇织流黄。
复道登平乐，期门集未央。
意钱梁冀宅，挟瑟莫愁堂。
走马章台柳，停车陌上桑。
彀弓随宝障，投辖付银床。
出戴繁星急，归冲细雨忙。...
停车
玉楼春·城上风光莺语乱
钱惟演
城上风光莺语乱。城下烟波春拍岸。绿杨芳草几时休，泪眼愁肠先已断。
情怀渐变成衰晚。鸾鉴朱颜惊暗换。昔年多病厌芳尊，今日芳尊惟恐浅。...
渐变
又赠一绝·唾露金销月似霜
钱惟演
唾露金销月似霜，云屏玉簟剩清光。
不如谁有高唐梦，翠被华灯彻曙香。
高唐
七夕五绝·玉露金河颢气凉
钱惟演
玉露金河颢气凉，辛夷车转桂旗香。
嫦娥可是多猜忌，不驻琼轮放夜长。
猜忌
登师欲东归因成五言
钱惟演
谁谓元戎幕，今同长者家。
一音闻说法，五叶见开花。
久住生车耳，因闲长道牙。
方期注金策，休梦赤城霞。
赤城
归护国寺·曹溪有真嗣
钱惟演
曹溪有真嗣，是名大知识。
得法三十年，堂堂坐岩石。
忽徇云玺招，暂屈冥鸿翼。
褰裳度王城，夙驾来军壁。
陆泉正持戒，到溉方蔬食。
晨炉薝蔔霏，夜榻氍毹积。
金钵稻脂香，琼瓯茗花碧。...
南朝
归吴中·草熏风暖接长亭
钱惟演
草熏风暖接长亭，一曲骊歌倒醁醽。
怀古更投玄石赋，舣舟闲采紫茎萍。
醉抛隋岸杨花白，吟过淮山桂树青。
可使长离终鎩羽，渊云辞藻掞天庭。...
花白
七夕五绝·青鸟当时下紫云
钱惟演
青鸟当时下紫云，绮囊书祕露桃新。
莫嫌夜半移床远，朱雀窗中别有人。
夜半
谪居汉东撰曲
钱惟演

城上风光莺语乱，城下烟波春拍岸。
绿杨芳草几时休，泪眼愁肠已先断。
情怀渐变成衰晚，鸾鉴朱颜惊暗换。
昔年多病厌行樽，今日芳樽惟恐浅。
...
惟恐
以蜀纸端砚寄仙芝
钱惟演

腻茧裁邛部，苍崖映越溪。
展时云冉冉，呵久露凄凄。
平滑逾鹅素，精钢类褭蹄。
轻于汉宫縠，碧似夏王圭。
钿轴聊闲卷，银鉤且醉题。
即时封密诏，别有武都泥。
...
武都
槿花·绮霞初结处
钱惟演


绮霞初结处，珠露未晞时。
宝树宁三尺，华灯更九枝。
亭亭方自喜，黯黯却成悲。
欲作处烟散，犹怜反照迟。


反照
虢略公·峣阙翚飞河汉傍
钱惟演
峣阙翚飞河汉傍，钩陈遥认赭袍光。
九枝火树连金狄，万里霜轮上碧珰。
匝地行车珠网细，照天晨燎紫沉香。
祇闻鰲岭神仙客，再拜云边捧寿觞。...
匝地
赋竹寄李和文公
钱惟演
瘦玉萧萧伊水头，风宜清夜露宜秋。
更教仙骥傍边立，尽是人间第一流。
水头
赐宴·汉家传洛欣
钱惟演
汉家传洛欣，楚俗泛兰泉。
玉液初颁酒，金盘屡击鲜。
珥彤寻竹御，倾盖集芝廛。
锦羽翻晴旭，霞英落暖烟。
雅音和舜乐，睿泽洽尧天。
更听承云曲，同歌在镐年。...
荷花·水阔雨萧萧
钱惟演
水阔雨萧萧，风微影自摇。
徐娘羞半面，楚女妒纤腰。
别恨抛深浦，遗香逐画桡。
华灯连雾夕，钿合映霞朝。
泪有鲛人见，魂须宋玉招。
凌波终未渡，疑待鹊为桥。...
华灯
和司空相公假山
钱惟演
劚得古云根，苍苍藓痕布。
丛倚状峰岚，霏微起烟素。
参差衡霍列，巉崒虬龙聚。
挥扇动林风，飞香暗岩户。
谁言盈尺内，自有青霄路。
相君机务閒，玩此怀真趣。
兴似东山归，境对曹溪悟。...
东山
新菊·贺燕翻飞地
钱惟演
贺燕翻飞地，灵芳茂遂时。
阴连桃李径，润接凤凰池。
夕照挥金葆，轻风拂翠蕤。
露珠清自沍，烟素引还披。
西颢霜虽劲，南荣暖更滋。
撷芳多楚泽，得地胜陶篱。
味可登兰籍，香应夺桂旗。...
桃李
始皇·天极周环百二都
钱惟演
天极周环百二都，六王钟锯接刘苏。
金椎漫筑甘泉道，匕首还随督亢图。
已觉副车惊博浪，更携连弩望蓬壶。
不将寸土封诸子，刘项由来是匹夫。...
匹夫
清风十韵·溽暑迎秋尽
钱惟演
溽暑迎秋尽，凉飔逗晓回。
起蘋初淅沥，猎桂更徘徊。
欲引长烟素，微飘画烛煤。
坠桐侵玉井，拂柳度章台。
已觉云翘动，还惊月幌开。
鲛帘移乱影，瑶瑟泛余哀。
扇掩藏鸾羽，荷倾侧露杯。...
倾侧
秋夕池上·珪月上金塘
钱惟演
珪月上金塘，烟容带水光。
朱华接兰坂，绿荇溢鱼防。
丛暗禽栖密，林疏露下凉。
秋怀已潘鬓，无柰更啼螀。
南朝·结绮临春映夕霏
钱惟演
结绮临春映夕霏，景阳钟动曙星稀。
潘妃宝钏光如昼，江令花牋落似飞。
舴艋凌波朱火度，觚稜拂汉紫烟微。
自从饮马秦淮水，蜀柳无因对殿帏。...
南朝
秋夜对月·颢气中秋正
钱惟演
颢气中秋正，明河左界长。
桂孤香易散，蚌冷泪先汪。
飞盖倾兰坂，鸣琴厌烛房。
玉盘浮浩露，素绠冰寒浆。
浪白江连楚，风凄笛怨羗。
庾楼聊顾慕，潘省更悲凉。
雪漫夸圆璧，珠休号夜光。...
悲凉
珊瑚笔格·蕴粹沧波远
钱惟演
蕴粹沧波远，搜奇铁网劳。
柔条钻火树，丽景夺星旄。
丛倚栖油几，枝疏荐兔毫。
宝跗光互映，翠匣价相高。
鉤谩标祥谍，人须咏楚骚。
休将铁如意，碎击为争豪。...
如意
此夕·曲琼斜挂影沉沉
钱惟演
曲琼斜挂影沉沉，火齐屏风六曲深。
春瘦已宽连理带，夜长谁有辟寒金。
珠抛月浦空涵泪，琴怨兰堂漫寄心。
碧玉可能攀贵德，阮郎追骑更駸駸。...
贵德
成都·武侯千载有遗灵
钱惟演
武侯千载有遗灵，盘石刀痕尚未平。
巴妇自饶丹穴富，汉庭还责碧砮征。
雨经蜀市应和酒，琴到临邛别寄情。
知有忠臣能叱驭，不论云栈更峥嵘。...
峥嵘
初秋属疾·蜜房初满石榴红
钱惟演
蜜房初满石榴红，秋意先侵玉井桐。
薤簟自凭南郭几，縠巾犹卧北窗风。
云迷候雁辞遥塞，露湿飞萤起暗丛。
病已不须传七发，粉牋香墨寄诗筒。...
石榴
馆中新蝉·冉冉光风泛紫兰
钱惟演
冉冉光风泛紫兰，新声含怨日新残。
自怜伴雀成团扇，谁许迎秋集武冠。
委蜕亭皋随木叶，飞緌云表拂仙盘。
青葱玉树连金爵，不觉醯鸡竞羽翰。...
青葱
致斋太一宫·斋洁奉惟馨
钱惟演
斋洁奉惟馨，瑶台独自升。
楼迷五里雾，坛独九枝灯。
珠馆来青雀，琁题射玉绳。
疏钟平野阔，古柏夕霏凝。
鹤扇真规月，仙衣可镂冰。
春茶泛云液，晓饭荐兰蒸。
炼药疑洪井，藏书类羽陵。...
藏书
直夜·千庐徼道发传呼
钱惟演
千庐徼道发传呼，帝宇沉沉璧月孤。
重橑祇闻喧斗鼠，危枝谁见绕惊乌。
石螭霜重连钩盾，玉虎冰消下辘轳。
素发自怜同骑省，一竿何日钓秋鲈。...
辘轳
再赋七言·欲网珊瑚碧浪深
钱惟演
欲网珊瑚碧浪深，横塘斜日带秋阴。
汉宫此地留金饼，洛浦何人遗锦衾。
舞学西城回雅态，歌传南国有余音。
韩凭恨魄如长在，青骨香销亦见寻。...
南国
再赋·玉甃引清泉
钱惟演
玉甃引清泉，风高露白天。
盈盈临一水，羃羃隔长烟。
已分兰芝溺，仍忧赵后仙。
鲛丝衣更密，珠蚌泪长圆。
瑟怨来湘浦，鸿惊近洛川。
金塘正斜照，谁倚木兰船。...
长圆
唱韵和·云变危峰万里横
钱惟演
云变危峰万里横，簟铺湘水一床平。
红兰受露消晨渴，绿蕙翻风析夜酲。
逸少偶书葵扇贵，羊欣閒卧練裙轻。
无妨天上芝泥熟，独看瑶光近太清。...
葵扇
与客启明·越溪微霰洒寒梅
钱惟演
越溪微霰洒寒梅，家近严陵古钓台。
梦欲成鱼通夕去，书曾凭犬隔秋回。
干时不为侏儒米，乐圣犹衔叔夜杯。
帝右岂无杨得意，汉宫须荐长卿才。...
侏儒
夜讌·昨夜讌南堂
钱惟演
昨夜讌南堂，华灯烛九光。
削青争落笔，举白斗飞觞。
祇觉辉裴玉，宁思梦谢塘。
解烦多蜜勺，藉俎半兰芳。
促席风弦怨，开帘月露凉。
酡颜君莫诉，西北转银潢。...
西北
夜意·漏浅风微夜未胜
钱惟演
漏浅风微夜未胜，雨云无迹火云凝。
簟铺寒水频移枕，帐卷轻烟更背灯。
沃顶几思金掌露，涤烦谁借玉壶冰。
兰台知有披襟处，宋玉多才独自登。...
雪夕奉陪天台明照禅师拥炉闲话
钱惟演
藜烛檐香夜幄清，朔风窗际激飞英。
凤梨鸱芋煨将熟，坐拥丰貂话赤城。
赤城
宣曲二十二韵·绛缕初分后
钱惟演
绛缕初分后，银鐶未解时。
已障纨扇笑，犹捧玉壶悲。
乞巧长生殿，迎风太液池。
雕屏涵火齐，宝帐隔琉璃。
欲买词人赋，空传狎客诗。
蔗浆销内热，琼蕊疗朝饥。
绮蒂桃初熟，红心草欲披。...
平阳
少卿学士·雕盘琼蕊冰寒凘
钱惟演
雕盘琼蕊冰寒凘，密树蝉嘶下直时。
更赋新诗答灵运，不将团扇隔元规。
经梅绿草沿阶上，尽日流风转蕙迟。
祇待觚稜照初旭，横经还集绛纱韩。...
团扇
小园秋夕·潘鬓秋来已自伤
钱惟演
潘鬓秋来已自伤，庾园时物更荒凉。
紫梨半熟连红树，碧藓初圆乱缥墙。
月露暗从孤桂滴，水风犹猎败荷香。
滑稽还喜鸱夷在，欲取临邛美酒尝。...
滑稽
七夕五绝·骊阜凌云对玉钩
钱惟演
骊阜凌云对玉钩，千门高切绛河秋。
欲闻天语犹嫌远，更结三层乞巧楼。
乞巧
夕阳·远色连高树
钱惟演
远色连高树，回光射逈楼。
自翻归雁影，更急思虫愁。
烟暝长先隔，霞烘久未收。
华灯知可继，惟照洞房幽。
华灯
七夕五绝·一岁佳期一夕过
钱惟演
一岁佳期一夕过，羽旗云盖涉微波。
明朝若寄相思泪，玉枕金茎得最多。
佳期
归天台山·金庭霞标云半中
钱惟演
金庭霞标云半中，岩扉涧户凌太空。
飘飘灵气际浮景，蝉蜕万物乘高风。
吾君当天坐环极，物色异人方侧席。
岂因垂钓识羔裘，不假张罗得凫舄。
恩深况遇千龄旦，威颜咫尺隆宸盼。
问政...
无际
无题·绛楼初分麝气浓
钱惟演
绛楼初分麝气浓，弦声不动意潜通。
圆蟾可见还归海，媚蝶多惊欲御风。
纨扇寄情虽自洁。玉壶盛泪祇凝红。
春窗亦有心知梦，未到鸣钟已旋空。...
纨扇
万年禅院·绝巘依沧海
钱惟演
绝巘依沧海，疑君际紫氛。
岩扉晴落雪，宝地昼生云。
净馔芝房秀，深炉桂叶熏。
宰官游未得，空愧北山文。
沧海
雍熙院·精舍依岩巘
钱惟演
精舍依岩巘，香林结薜萝。
崇台涵夕霭，危阁架春波。
净馔供蒲塞，真诠译贝多。
几时辉昼锦，松下驻鸣珂。
禁中庭树·紫闼分阴地
钱惟演
紫闼分阴地，凡条擢秀时。
高枝接温树，密叶覆辛夷。
夜影瑶光接，晨英玉露滋。
乘春好封殖，为赋角弓诗。
 

钱惟演的诗词名句全集
误语成疑意已伤，春山低斂翠眉长。 钱惟演。  <<无题·误语成疑意已伤>> 

无题·误语成疑意已伤。 鄂君绣被朝犹掩，荀令薰炉冷自香。 钱惟演。  <<无题·误语成疑意已伤>> 

无题·误语成疑意已伤。 城上风光莺语乱。城下烟波春拍岸。绿杨芳草几时休，泪眼愁肠先已断。 钱惟演。  <<玉楼春·城上风光莺语乱>> 

玉楼春·城上风光莺语乱。 情怀渐变成衰晚。鸾鉴朱颜惊暗换。昔年多病厌芳尊，今日芳尊惟恐浅。 钱惟演。  <<玉楼春·城上风光莺语乱>> 

