诗人:裘万顷
作品数目：260篇
朝代：宋代
诗人简介：裘万顷（？-1219）南宋诗人。字元量，号竹斋，洪州新建人。孝宗淳熙十四年进士。光宗绍熙四年授乐平簿。宁宗嘉定六年（1213），召除吏部架阁。七年，迁大理寺司直，寻出为江西抚干，秩...
<<钱塘次孙教南韵>> <<次元德弟示从龙入学>> <<冬日早作·黄昏月姊翦云开>> <<入京道中风雨因赋此遂退休>> 
<<松风阁韵·淡月笼花花映窗>> <<松风阁韵·平池春去水溶溶>> <<见贻二绝韵·朱金得丧日悲懽>> <<寄题胡穑斋盆池>> 
<<寄高菊磵谢惠诗集>> 

裘万顷的诗词全集

钱塘次孙教南韵
裘万顷
簿领归来得泮宫，一时衮衮任诸公。市朝竞逐利名走，草木谁为臭味同。霅水不妨披宿雾，蓬山正要挹清风。尘埃不得从君后，岂但他时愧两翁。...
清风
次元德弟示从龙入学
裘万顷
生儿虽小莫怜渠，学问工夫在谨初。今日从师良不恶，他年闭户反成疎。双亲未老身无事，诸父能文家有书。好与汝兄俱努力，后生丛里试群居。...
入学
早作·井梧飞叶送秋声
裘万顷
井梧飞叶送秋声，篱菊缄香待晚晴。斗柄横斜河欲没，数山青处乱鸦鸣。
窗前古槐·密叶繁阴画不成
裘万顷
密叶繁阴画不成，捲帘双眼为渠明。人间炎热无来处，赢得轩窗分外清。
炎热
雨后·秋事雨已毕
裘万顷
秋事雨已毕，秋容晴为妍。新香浮（左禾右罢）稏，余润溢潺湲。机杼蛩声里，犁锄鹭影边。吾生一何幸，田里又丰年。
机杼
次敬叔韵·玉鉴冰壶一段清
裘万顷
玉鉴冰壶一段清，铁中谁与斗铮铮。眼看万里云霄路，不信骅骝地上行。
云霄
松风阁韵·淡月笼花花映窗
裘万顷
淡月笼花花映窗，好风吹竹竹浮香。梦回何处一声笛，人静山幽天正凉。
淡月
见贻二绝韵·朱金得丧日悲懽
裘万顷
朱金得丧日悲懽，内乐知谁梦见颜。君有上池无限水，不将涓滴到人间。
无限
寄题胡穑斋盆池
裘万顷
穑斋主人嗜泉石，一舸来家楚江侧。水光山色晴逼人，中有轩窗更清绝。汲泉为池良不恶，坐见涟漪照金碧。匳开宝鉴大如许，月堕冰轮光欲溢。何须泰华寻玉井，谩说仇池有仙穴。个中风露无...
炎热
晚岁送馆人归省
裘万顷
不厌冰霜路，冲寒办一归。晨鸡戒鞍马，春酒寿庭闱。灯火知辛苦，云霄会奋飞。相期纡绿绶，非但戏斑衣。
归省
冬日早作·黄昏月姊翦云开
裘万顷
黄昏月姊翦云开，夜半雷车载雨来。晨起钩帘望霄汉，风花吹堕万璚瑰。
黄昏
用前韵·谁扶天女下冰机
裘万顷
谁扶天女下冰机，翦水成花片片奇。影落池塘波不动，寒侵鸥鹭色皆饥。纵横万舞风回处，表里双清月霁时。浪战未能无雨铁，对人羞诵醉翁诗。...
纵横
松风阁韵·平池春去水溶溶
裘万顷
平池春去水溶溶，人在笙歌一部中。柳叶翻风罗带绿，荷花著雨锦衣红。
溶溶
安乐窝示元德第
裘万顷
往时病僧寮，今为安乐窝。昔病而今安，所得良已多。百年直须臾，一丘且婆娑。倦翼栖茂林，潜鳞渺重波。方欣随所愿，岂复知其他。朝来启南窗，群山郁嵯峨。上有无心云，乘风远相过。却观声...
安乐窝
寄题真爱堂·终南佳处暂栖迟
裘万顷
终南佳处暂栖迟，堪笑唐朝左拾遗。渠但借山为捷径，山中滋味岂曾知。
捷径
题赵子良画·平生交游间
裘万顷
平生交游间，吾帻盖屡岸。区区稻粱谋，君亦逐鸿雁。
平生
入京道中曝背
裘万顷
露溼芳桃午未乾，花时全似麦秋寒。征衫不敌东风力，试上邮亭曝背看。
东风
钱仲庸主簿入京
裘万顷
野梅官柳只供愁，空倚鄱江百尺楼。待倩天边几鸿雁，为传消息到皇州。
鸿雁
午睡·午窗春日影悠悠
裘万顷
午窗春日影悠悠，一觉清眠万事休。堪笑邯郸槐里梦，痴儿到老不回头。
悠悠
次王成之咏梅
裘万顷
谁遣冰魂照夕阳，摇摇一任北风凉。眼前共有几多蕊，鼻观胡为如此香。佳宝会须归列鼎，孤标已自压群芳。濡毫我欲从君赋，未害平生铁石肠。...
群芳
次伯量赠别诗韵
裘万顷
我生既驽下，且复寡见闻。时时警其愚，姻党赖有君。自惭将且疲，不足张此军。君乃不我弃，欢然与同群。愿学如之何，此志亦已勤。正坐未知方，所得不足云。人生所好杂，其力用是分。词章末...
诗韵
菖蒲·康庐入吾怀
裘万顷
康庐入吾怀，十载驰梦魂。踵门者何人，遗予以芳荪。欢然得其趣，如对五老言。幽资出严谷，常带冰雪痕。尘容为一洗，两目不复昏。忽思三峡流，褰衣涉潺湲。因仍一雨石，浸润九节根。人言可...
菖蒲
题伯量春风堂
裘万顷
未登春风堂，尝读春风诗。春风不易得，令人每怀思。一堂谁独无，所至皆有之。奈何堂中人，此意多背驰。听雨不对床，煮豆先燃萁。宁赓粟布歌，不肯吹埙箎。和气自此伤，怨怒无休时。遂令君...
春风
送诗僧如师西游
裘万顷
乡来诗坛上，权可声籍籍。君虽后两翁，而已分半席。主人龙门高，宜有如此客。横行翰墨场，往往一当百。挟是今西游，吐谈取双璧。要须早归来，成就法王宅。...
翰墨
入京道中风雨因赋此遂退休
裘万顷
新筑书堂壁未乾，马蹄催我上长安。儿时只道为官好，老去方知行路难。千里关山千里梦，一番风雨一番寒，何如静坐茅斋下，翠竹苍梧仔细看。...
退休
厌原山中晓行
裘万顷
碧鸡夜半声啁哳，唤起幽人步林樾。秋高风露著群木，无数寒光泣明月。松篁一径宛如画，石溜涓涓更清绝。山巅便好结茅庐，莫待他年鬓成雪。...
涓涓
即事·春时耕种夏时耘
裘万顷
春时耕种夏时耘，七月农夫始食新。此去田家常要雨，雨多元自不妨人。
耕种
用前韵·雨师风伯妙天机
裘万顷
雨师风伯妙天机，幻出乾坤一段奇。晚对青山浑似画，夜看黄卷可忘饥。金貂换酒非吾事，铁甲屯边正此时。失国残胡应冻死，书生犹赋采薇诗。...
天机
松风阁韵·恰则梅边春意萌
裘万顷
恰则梅边春意萌，困人天气又清明。炉熏茗碗北窗下，卧听绵蛮黄鸟声。
春意
松风阁韵·古木阴阴六月凉
裘万顷
古木阴阴六月凉，幽花藉藉四时香。丝桐清夜作三弄，明月入帘风拂床。
清夜
次胡伯仁韵
裘万顷
山长飞鸟急，江阔去帆微。唱晚几渔笛，凭高一钓矶。从君濯冰雪，满袖得珠玑。三叹不能已，归来吟夕晖。
珠玑
双竹韵·延平两龙几年卧
裘万顷
延平两龙几年卧，欻尔化作寒枝双。春桧长松皆敌国，会须因垒一时降。
敌国
保福寺对橙菊有感
裘万顷
平生爱菊陶彭泽，清夜移橙杜草堂。千载时魂招不得，独留风味在僧房。
风味
安乐窝·生来岁晚寄南窗
裘万顷
生来岁晚寄南窗，燕坐常闻御墨香。却笑到天亭上客，日将茗粥搅枯肠。
安乐窝
寄元龄弟·俯仰之间又一年
裘万顷
俯仰之间又一年，即看科诏下天边。功名万一来相逼，试向荣途小著鞭。
俯仰
寄元龄弟·莫怪穷年不入州
裘万顷
莫怪穷年不入州，载书前已会盟鸥。市朝毕竟多尘事，且傍溪山静处留。
尘事
饯吴长文司理用修持贤业教无欠为韵
裘万顷
人生天地间，离别安能无。莫作儿女态，相期烈丈夫。
儿女
寄张仲符时得乌石冈地
裘万顷
今人那似古人贤，一锸随身日醉眠。此老有灵应笑我，区区常费买山钱。
区区
四诗因次·不到青云志未休
裘万顷
不到青云志未休，近来何事却悲秋。短檠双目元无恙，快读读书莫浪愁。
青云
予既得乌石冈西望葛坛在云霄中相去虽远山势
裘万顷
东西知隔几牛鸣，山势绵绵若引绳。待向冈边结茅屋，幅巾遥礼夜坛灯。
云霄
松斋秋咏·西风黄叶埽空庭
裘万顷
西风黄叶埽空庭，舞鹤翩翩堕雪翎。一阵清风通鼻观，木犀亭下读骚经。
西风
善利阁次伯仁所题赵子良画
裘万顷
扁舟两渔翁，清唱发日暮。安得如鸱夷，相与五湖去。
相与
雪中·平生蓑笠惯冲寒
裘万顷
平生蓑笠惯冲寒，长忆江湖把钓竿。昨夜北窗闻雪作，梦魂飞到子陵滩。
平生
行役·宿雾锁山椒
裘万顷
宿雾锁山椒，落月挂林侧。崎岖历冈峦，仿佛辨阡陌。秋高风露寒，道远时序迫。安得归故园，篝灯理书册。
书册
兀坐有感·意行曾到楚法臯
裘万顷
意行曾到楚法臯，占得双泉第一寮。窗户邃深钟磬远，客尘都向静中消。
窗户
有感时与李弘斋有约
裘万顷
去年今日西归客，曝背茅檐又一冬。岁月催人虽迅速，简编於我却从容。知名焉用诗千首，养病聊须酒一钟。早晚杖藜修水去，故人有约许相从。...
养病
早作·北窗清冷不成眠
裘万顷
北窗清冷不成眠，风递蛩声到枕边。试唤儿童卷疎箔，一檐花影月娟娟。
成眠
寄高菊磵谢惠诗集
裘万顷
高名如斗夜垂天，无地追思每自怜。正欲为君寻五老，乃蒙因我到双泉。新诗妙绝閒方就，稚子携归喜欲颠。此去湖边不多远，秋风当觅钓鱼船。...
诗集
寄刘择之新居成
裘万顷
西风吹雁过吾庐，特地传君一纸书。九载不须论旧事，万金良豆得新居。春回院落花侵座，雨过池塘水绕除。我欲退之门下去，却愁无处觅金鱼。...
新居
怀范光伯再用韵
裘万顷
梅边流水碧洄洄，都把相思付折梅。十载不禁双泪落，一尊期慰九肠回。惊残蝶梦鹊空喜，望断马蹄人不来。咫尺云山尚如此，天涯那解得追陪。...

裘万顷的诗词名句全集
