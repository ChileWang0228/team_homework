诗人:陆承宪
作品数目：3篇
朝代：明代
诗人简介：陆承宪，姚学礼，巴县人，家住京师。弘治六年（1494）进士。正德元年（1505），任御史，上疏谏明武宗贪游乐，不纳。被贬后起云南佥事，终参议。...
<<约王子看梅>> <<夜过沈子起邀去看梅>> <<湖上梅花>> 

陆承宪的诗词全集

夜过沈子起邀去看梅
陆承宪
湖光已微绿，梅萼亦多时。
一月僧高卧，满城人未知。
恐消枝上雪，故作雨前期。
莫道休文病，兰桡清夜移。
清夜
约王子看梅
陆承宪
梅花动山意，野客不胜情。
长夜思琼树，青春怀友生。
雨中开欲尽，风处落能轻。
即遣山阴棹，还同雪里行。
山阴
湖上梅花
陆承宪
不独山中有，还从湖上偏。
全将雪嶂影，倒尽玉湖天。
花落鸥群乱，香浮雨气鲜。
山僧开阁坐，相对一萧然。

陆承宪的诗词名句全集
