诗人:方信孺
作品数目：119篇
朝代：宋代
诗人简介：方信孺，公元1177年至1222年，字孚若，兴化军人。生于宋孝宗淳熙四年，卒于宁宗嘉定十五年，年四十六岁。有隽才，未冠能文。周必大、杨万里颇赞善之。以荫补番禺尉，治盗有异绩...
<<菩提树·庭前双树尚依然>> <<凌丹亭·风驭来三峡>> <<漓山云崖轩>> <<宝象峰胜因寺>> 
<<题万岁寺·磊磊洞庭石>> <<庆远龙隐洞>> <<卢循河南故城>> <<葛仙翁炼丹石>> 
<<赠写真求赞者>> 

方信孺的诗词全集

龙窟·变化灵踪亦可疑
方信孺
变化灵踪亦可疑，玲珑数穴似仇池。
沧溟咫尺不归去，安得神龙如许痴。
咫尺
花田·千年玉骨掩尘沙
方信孺
千年玉骨掩尘沙，空有余妍剩此花。
何似愿头美人草，樽前犹作舞腰斜。
东七寺·慈度天王更觉华
方信孺
慈度天王更觉华，苍龙东角梵王家。
普慈化乐成尘土，兴圣犹兼觉性夸。
尘土
南海庙·官阙参差海上开
方信孺
官阙参差海上开，吐吞波浪起风雷。
英灵万古无宗社，奚丑区区何足摧。
区区
刘氏双阙·双阙岧峣即是碑
方信孺
双阙岧峣即是碑，天荒初破此娥眉。
行人来往手加额，解说当年旌表时。
旌表
葛仙翁炼丹石
方信孺
见说刀圭已解仙，宁须丹灶半人间。
葛翁本是求勾漏，何意南来访此山。
炼丹
西山凿池种白莲作
方信孺
池开新白遍天涯，未许东风擅一家。 
苍桂丛中苍桂树，碧莲峰里碧莲花。 
波光分破湖子顷，瀑影斜飞水一洼。 
待著阑干横残绿，浮萍开处见鱼虾。 ...
浮萍
铁柱·崔嵬十二峙乾和
方信孺
崔嵬十二峙乾和，五柱何如马伏波。
败堑颓垣今日见，想曾荆棘汉铜驼。
荆棘
题龙隐岩·雨脚初收鱼尾霞
方信孺
雨脚初收鱼尾霞，满溪流水半溪花。
寻源曾识武陵洞，泛宅如浮苕水家。
但得嵌空元有路，何如峭绝不容车。
道人辛苦经云水，成塔从来是劫沙。...
辛苦
铜鼓·石鼓嵯峨尚有文
方信孺
石鼓嵯峨尚有文，旧题铜鼓更无人。
定钗寂寞蛮花老，空和楚歌迎送神。
寂寞
石门·吕嘉积石浪相传
方信孺
吕嘉积石浪相传，双阙天开尚宛然。
成改古来俱一梦，千秋何似老楼船。
相传
珊瑚井·可怪仙翁亦世情
方信孺
可怪仙翁亦世情，珊瑚还许至殷勤。
波神不是赵佗客，即是前身石季伦。
前身
南七寺·井轸南宫焕宝光
方信孺
井轸南宫焕宝光，千秋古胜并延祥。
祗今两寺无名子，地藏旁联四实方。
无名
琵琶洲·仿佛琵琶海上洲
方信孺
仿佛琵琶海上洲，年年常与水沉浮。
客船昨夜西风起，应有江头商妇愁。
西风
菩提树·庭前双树尚依然
方信孺
庭前双树尚依然，何处犹参无树禅。
一自老卢归去后，年年长结万灯缘。
菩提树
法性寺·金碧参差兜率天
方信孺
金碧参差兜率天，曾煎诃子试新泉。
荒园废宅无人问，门外桃花却是禅。
桃花
凌丹亭·风驭来三峡
方信孺
风驭来三峡，云章下九天。
名山开窟宅，飞宇纳光躔。
未见烟霞约，聊将岁月镌。
神游谁复识，空诵白云篇。
岁月
漓山云崖轩
方信孺
不用穷探费杖藜，隐然林壑挟城陴。
曾遵月洞千岩上，更著云崖一段奇。
指拭轩窗容俎豆，发挥泉石借声诗。
瞿昙颇似知人意，已约梅花带雪移。...
发挥
宝象峰胜因寺
方信孺
鸿蒙谁辟此山川，龙象新开二十年。
最恨东坡早仙去，只教蒲涧入诗篇。
诗篇
题万岁寺·磊磊洞庭石
方信孺
磊磊洞庭石，渺渺苍梧云。
客行离骚国，长歌酹湘君。
湘君不可见，古庙藏江氛。
空坛颇亡恙，谁为真将军。
将军
庆远龙隐洞
方信孺
南山山北北山南，一洞中分路口三。
飞鹤叫云声自远，懒龙悭雨睡方酣。
襄公淡墨留苍壁，太史高风拂翠岚。
百尺岩前清绝处，道人先我著茅庵。...
路口
卢循河南故城
方信孺
蛙据方州妄自尊，沈郎百万若云屯。
归舟无路寻巢穴，空有卢亭旧子孙。
巢穴
赠写真求赞者
方信孺
向□瓦砾怜□□，颇欲丹青结胜缘。
大似欠渠佳句在，不妨时复击渔船。
城东秀山不知数，城西新湖政自佳。
一春车马欠行迹，万斛尘埃装我□。...
尘埃
虞山·西风搅桂树
方信孺
西风搅桂树，落日明枫林。
游子怀归期，予悲渺登临。
虞山一何高，湘水一何深。
英皇仅枯冢，寂寞薰兮琴。
我欲奏古曲，俗耳更哇淫。
古器不可见，聊作相思吟。
相思长相思，相思无古今。...
长相
咏西山海棠
方信孺
真珠几颗最深红，点缀偏方造化工。
好事何年移蜀种，美人清晓出吴宫。
妖娆能得几时赏，零落才消一夜风。
自有生香人不识，绣衾全覆锦熏笼。...
零落
西江月·碧洞青崖著雨
方信孺
碧洞青崖著雨，红泉白石生寒。朅来十月九湖山。人笑元郎太漫。
绝壑偏宜叠鼓，夕阳休唤归鞍。兹游未必胜骖鸾。聊作湖南公案。...
夕阳
陵山·龟趺无处问行踪
方信孺
龟趺无处问行踪，惆怅连江荔子红。
铁铸崔嵬真大错，骊山铜柱久成空。
崔嵬
灵化寺·黄木湾前一亩宫
方信孺
黄木湾前一亩宫，庙灵规地古来雄。
江头不见风雷恶，多谢禅师受戒功。
风雷
还珠洞·归舟多载小江春
方信孺
 a归舟多载小江春，重访东岩旧屐痕。
插水峭崖犹有路，垂天怪石本无根。
金华仙伯真知已，薏苡将军足断魂。
安得北山公可作，倩渠移取向家园。...
薏苡
白云洞·金刹凭陵尺五天
方信孺
金刹凭陵尺五天，胜游何必羡登仙。
安期想见身千亿，汗漫人间若个边。
汗漫
笔授轩·制止遗踪底处寻
方信孺
制止遗踪底处寻，相传笔授此丛林。
毗庐四万八千卷，正要墨池如许深。
相传
大小水帘洞
方信孺
碧涧东西春水添，四时疏雨落晴檐。
珠宫贝阙无寻处，空见重重排玉帘。
重重
五仙观·蹁跹天上五仙人
方信孺
蹁跹天上五仙人，羊驾何年到海滨。
晋汉相传羊无有，观中遗石自轮囷。
相传
题学宫壁·淮水原同泗水流
方信孺
淮水原同泗水流，东家便是孔家丘。
千年源委诗书泽，一日风雷变化秋。
劫不能向移突兀，子衿正合勉藏修。
相魁自昔称吴蔡，衣钵相传未肯休。...
突兀
题龙隐岩·爱山那惜走千回
方信孺
爱山那惜走千回，生怕前驱后骑催。
石上参差鳞甲动，眼中在处画图开。
骖鸾未办乘风去，浮鹢何妨载雨来。
人事百事俱变灭，祗应题字不尘埃。...
题字
题龙隐岩·春波饱微渌
方信孺
春波饱微渌，斗柄函空明。
方舟贯岩腹，鹅鹳相酬鸣。
仰窥穹窿顶，宛转百怪呈。
仅余鳞甲碎，不见头角狞。
下闯清泠渊，演迤万顷澄。
但同鱼鸟参，勿遣蛟龙惊。
抉苔抚奇篆，倚棹看题名。...
峥嵘
十贤祠·晋唐相望已千年
方信孺
晋唐相望已千年，香火如今数十贤。
不见古人空再拜，祠堂西去有贪泉。
祠堂
三城·三城不断郁相望
方信孺
三城不断郁相望，千里长江势渺芒。
蛮獠传闻亦胆破，从知岭外有金汤。
传闻
三教殿·大道茫茫鼎峙分
方信孺
大道茫茫鼎峙分，个中谁为破重藩。
须知问礼当时地，不必西方两足尊。
西方
清秀山·寻遍洞天三十六
方信孺
寻遍洞天三十六，苍灵独闭此岩扉。
旋除野草开新径，遮莫寒藤刺客衣。
岁月偶同题壁字，烟霞似不放人归。
把茅欲作开山主，已落瞿昙第二机。...
烟霞
蒲涧·拔宅谁能辨有无
方信孺
拔宅谁能辨有无，涧边空记旧丹炉，
世间自是多凡骨，何处犹寻九节蒲。
世间
清海军楼·睥睨旁围百尺楼
方信孺
睥睨旁围百尺楼，翚飞缥缈接云浮。
鲸波不动海山碧，弹压东南十四州。
弹压
马鞍山·堑山堙谷浪为谋
方信孺
堑山堙谷浪为谋，余力犹穷岭外洲。
见说揭竿从垅上，祖龙当日漫东游。
马鞍山
龙隐岩·曾榜武夷九曲
方信孺
曾榜武夷九曲，何如桂岭七星。
水石小容螭隐，烟云长带龙腥。
龙隐岩·石门元不锁
方信孺
石门元不锁，岩屋本无基。
九夏花犹在，千年树倒垂。
僧閒方定起，客到每归迟。
甚欲眠莲叶，沿崖读断碑。
石门
刘氏铜像·霸业凄凉一炬休
方信孺
霸业凄凉一炬休，铸金为像亦狂谋。
五湖但说鸱夷子，千古谁知恩赦侯。
五湖
刘王花坞·绿阴到处小舟藏
方信孺
绿阴到处小舟藏，浅水漂红五里香。
不见芳华旧亭宛，桃花应解笑刘郎。
桃花
甘溪·甘溪依约旧城东
方信孺
甘溪依约旧城东，陵谷迁移一梦中。
春尽踏青人不见，桄榔老大木棉红。
踏青
浮邱山·碧海何年已变田
方信孺
碧海何年已变田，空传双舄旧时仙。
乘风欲挹浮邱袖，同访朱明别洞天。
洞天
番塔·半天缥缈认飞翚
方信孺
半天缥缈认飞翚，一柱轮囷几十围。
绝顶五更铃共语，金鸡风转片帆归。

方信孺的诗词名句全集
