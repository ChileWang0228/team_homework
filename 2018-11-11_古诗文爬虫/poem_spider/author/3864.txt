诗人:唐仲友
作品数目：50篇
朝代：宋代
诗人简介：唐仲友（1136-1188年），字与政，又称说斋先生，浙江金华人。莒国公唐俭第21世孙。绍兴甲戌进士，父亲唐尧封官至五品龙图阁朝散大夫，其兄唐仲温，1151年进士，兄唐仲义，1160年进士...
<<雨花台·竟夕飞花一尺围>> <<长台途中>> <<贺孙知从改章服>> <<读章嘉甫诗>> 
<<题刘能之书室日静斋>> <<薰风夏更宜>> <<万象出新奇>> <<双溪占胜地>> 
<<秋空月皎皎>> 

唐仲友的诗词全集

真人祠·丹邱壤千里
唐仲友
丹邱壤千里，水旱固所司。
吾民实可矜，有守孰不祈。
应汝捷影响，乐岁免阻饥。
万民齐叫阍，天子远亦知。
影响
雨花台·竟夕飞花一尺围
唐仲友
竟夕飞花一尺围，今朝晴色荷神禧。
共寻萧寺因乘兴，直上高台是爱奇。
鳷鹊余寒通北极，凤凰斜照落西垂。
诗成似得江山助，莫遣金陵胜侣知。...
凤凰
贺孙知从改章服
唐仲友
蚤岁蹉蛇晚节全，举觞犹自吸长川。
紫泥优渥逢熙事，朱绂荣华慰暮年。
强效琼杯哦庆语，欲将铁杖寿真仙。
明堂尚有蒲轮召，未许终闲野水船。...
明堂
石洞·流泉在石上
唐仲友
流泉在石上，细路在石下。
石宇闭复开，竹树邃而雅。
我来不值桂壑风，月寒病骨艰迎逢。
野田午后爱日烘，杖藜扶去穿谾豅。
霜清水落石正瘦，落叶拥径行龙钟。
决流作瀑飞短虹，小阁踞...
龙钟
蜡梅·凌寒不独早梅芳
唐仲友
凌寒不独早梅芳，玉艳更为一样妆。
懒着霓裳贪野服，自然仙骨有天香。
轻明最是宜风日，冷淡从来傲雪霜。
欲识清奇无尽处，中间深佩紫罗囊。...
冷淡
云峰院·木杪出危阁
唐仲友
木杪出危阁，轩窗罗翠屏。
更须登石望，欲尽远山青。
雨花台·促膝红炉拥肉围
唐仲友
促膝红炉拥肉围，浅斟竹叶介繁禧。
明年雪里人应健，醉客诗成语益奇。
戏掬巧争肌玉莹，快餐不省鬓丝垂。
归来鼻息春雷动，晴日三竿总未知。...
鼻息
长台途中
唐仲友
冲晓入山去，行行遵远途。
滩头横略彴，林表出浮图。
麦饭田家饷，松醪野店酤。
红尘自扰扰，心与白云孤。
扰扰
读章嘉甫诗
唐仲友
句法亡来久，诗坛忽有人。
看君哦字苦，胜我食芝新。
国史空遗恨，竿门未识真。
尚须樽酒细，非效捧心颦。
遗恨
题刘能之书室日静斋
唐仲友
书斋一明窗，平湖在轩闼。
良朋求我名，题榜子听说。
心静见天地，水静烛毫发。
槁木兼死灰，智动此机栝。
微风不扬波，方雨皦明月。
一举在云霄，期汝茲奋发。...
死灰
薰风夏更宜
唐仲友
夏更宜，更宜倚栏客。
扇化养之清微，布丰美之涧泽。
空翠幄之桑柘，涨黄云之麰麦。
扫园囿之落红，溢亩浍之疎白。
亘东西之入望，固高下之无择。
响缫车於林野，度牧笛於阡陌。
消永昼...
变化
万象出新奇
唐仲友
经营得要领，呈露入轩闼。
迢迢括苍山，虬龙南北环。
中含七邑壤，下注溪流湾。
昔楼已据胜，今楼与名称。
东西倍轩豁，高下增比兴。
极目送朝宗，目穷波未穷。
万里出寸碧，千里来雄风。...
纷扰
双溪占胜地
唐仲友
占胜地，胜地难摹写。
二水护城闉，千山带林野。
山林郁苍苍，千里遥相望。
括苍转晓色，九峰含夕阳。
危栏压雉堞，嘉名寄文章。
阴晴阅变态，昼夜无故常。
郊平涨潦涉沧溟，渚回澄波萦素...
胜地
秋空月皎皎
唐仲友
月皎皎，皎皎飞明镜。
涤风露以孤高，照溪山而清静。
协二气之金精，肃万物之西成。
捲云衢之点缀，廓天路之澄清。
扫埃壒於玉宇，流沆瀣於金茎。
汎林光於远野，转檐影於高城。
盪金蛇...
皎皎
千年增旧观
唐仲友
增旧观，旧观已云美。
栋宇未翚飞，贤侯为兴起。
昔时兮清赏，昔日兮清文。
挥弦兮归雁，隐几兮浮云。
八篇合绮丽，万古垂芳芬。
鹤归城郭幸未改，人去典型犹得闻。
风流兮代变，城隅兮势...
旧观
冬野雪垂垂
唐仲友
雪垂垂，迥野望中奇。
冥迷一色混，琢镂万般宜。
严风初作意，爱日为收曦。
千山淡若惨，万壑冻无姿。
同云忽沍合，飞絮渐分披。
漫天历乱落，洒槛横斜吹。
粉浸两溪浪，琼削千林枝。
素...
明珠
迟日春偏丽
唐仲友
春偏丽，偏丽两溪湄。
三农喜趋事，万物欣逢时。
伊吾土之洵乐，勤畎亩之东作。
弥陇麦之旷望，遍水田之疏瀹。
抽新绿之桑麻，换柔青之林薄。
林薄初迁莺，郊原膏泽晴。
园花张锦烂，堤柳...
烟雾
八咏掞英词
唐仲友
掞英词，英词有微意。
怀章恋双阙，吟情深六义。
秋月清可依，春风惠无私。
草桐感霜露，鸿鹤伤羽仪。
解玉佩，去朝会，
驾朱旛，张皂盖。
张盖非不荣，解佩难为情。
青緺矫濁侈，锦帐怀休明...
淮阳
行登新现潭
唐仲友
薄雨轻云掩翠微，丰年何物不熙熙。
拒霜也效嫣然笑，白白红红出短篱。
翠微
绣川湖·众水汇山麓
唐仲友
众水汇山麓，平湖天宇宽。
千家连岛屿，十里带林峦。
柳长波澜阔，荷衰风月寒。
吾将乘一棹，谁与办纶竿。
风月
行登新现潭·荞麦花齐晚稻黄
唐仲友
荞麦花齐晚稻黄，今年此地是仙乡。
篮舆又作山中去，敬为神龙一瓣香。
晚稻
辛丑正月上休日谒灵康庙拜滕公祠
唐仲友
苍山余雪在云端，五两摇风减晓寒。
谷应笙簧成两部，日涵烟水上三竿。
相逢戏事留仙传，如在英魂激壮肝。
分职幽明均报国，愿神终赐免空官。...
英魂
村舍·草色红泉井
唐仲友
草色红泉井，桐阴白板扉。
徘徊不忍去，坐待白云归。
徘徊
游盖竹山·篮舆东出雨初收
唐仲友
篮舆东出雨初收，众山捲雾奔苍虬。
麦田濛濛连千畴，去年见种今见秋。
农家椀大即快活，使君不去能无羞。
春光欲尽谁挽留，千林薿薿新绿柔。
桐花远近淡无色，自开自落那关愁。
洞天...
九州
次季弼索杨继甫诗
唐仲友
诗来得得巧搜寻，清似壶冰洗我心。
白雪阳春皆绝唱，高山流水欠知音。
秦淮淼淼涵秋影，楚岸迢迢起夕阳。
此际须君速相就，寒鸦趁侣欲投林。...
夕阳
杨继甫诗·爱山欲作杪秋寻
唐仲友
爱山欲作杪秋寻，薄宦逢回倦壮心。
排遣牢愁须鲁酒，激扬逸气和春音。
归与物色荒山径，晚矣功名惜雨阴。
寂寞孤芳聊自守，不殊兰芷在深林。...
功名
蜡梅十五绝和陈天予韵
唐仲友
为爱凌晨细细开，谁人伴我独徘徊。
朝阳满树无尘滓，寒雀惊窥欲下来。
朝阳
蜡梅·甚欲陪君酒瓮开
唐仲友
甚欲陪君酒瓮开，寒侵病骨却徘徊。
不辞更琢金仙句，图得抛砖换玉来。
徘徊
蜡梅·点缀何曾待化人
唐仲友
点缀何曾待化人，密房琐琐暗藏春。
定应昔与江梅友，惹得清香尚满身。
清香
蜡梅·此花清绝似幽人
唐仲友
此花清绝似幽人，苦耐冰霜不爱春。
蜡蕊轻明香万斛，黄姑端的是前身。
前身
元应善利真人祠
唐仲友
外传炯遗迹，真诰垂微言。
子微有妙笔，罗列丹青传。
我生后诸子，倾心慕真诠。
像设俨如在，白云聊续篇。
倾心
真人祠·天子锡荣号
唐仲友
天子锡荣号，贲我灵宫祠。
吾道岂加损，群心自瞻依。
峩峩芙蓉冠，剑佩明朱衣。
自周迄於今，千载弥光辉。
芙蓉
真人祠·丹符列素奏
唐仲友
丹符列素奏，黄水晞云浆。
吾道固谷传，世人殊可伤。
授汝紫阳周，语尔茅山杨。
食之仙人芝，引袂同飞翔。
紫阳
真人祠·吹笙洛阳道
唐仲友
吹笙洛阳道，邂逅浮邱公。
方瞳一莫逆，精思嵩高峰。
剑舄我何有，飞驭凌刚风。
时闻凤凰鸣，隐隐丹霞中。
隐隐
真人祠·周道昔波荡
唐仲友
周道昔波荡，王子生不辰。
忠言谏壅川，亲意不我亲。
天壤不可支，厌此濁世尘。
乐师尔何知，吾将去上宾。
天壤
雨花台·因时兴灭易成空
唐仲友
因时兴灭易成空，更向层台觅旧踪。
江渚余寒栖白鹭，山岗晴色转青龙。
风烟暖入千林景，丝管春生万井容。
堪笑冷官诗思苦，绝尘高韵以难从。...
冷官
蜡梅·积雪愁阴久不开
唐仲友
积雪愁阴久不开，为怜花冷故徘徊。
凭君琢句留金蕊，待取霜风送月来。
徘徊
难老堂吴居厚为祖母作张子昭刘文叔史直翁赋
唐仲友
风树感亲寿，忽若冬陨霜。
以孙养祖母，惴惴驹隙光。
无孙又继绝，此意诚激昂。
吴氏有纯孝，业业含饴傍。
延年寓题榜，戏彩勤奉觞。
诗成三巨公，令德昭不忘。
九原邈已远，遗范悲空堂。...
祖母
题止一堂·艮不获其身
唐仲友
艮不获其身，人无监流水。
畎亩义惓惓，时止非吾止。
畎亩
送钱守归朝除大农
唐仲友
贱迹归田里，高怀不世情。
细倾忧国酒，频话及时耕。
紫橐恩将近，茅茨计未成。
攀辕无好语，所愿达时英。
将近
蜡梅·只恐幽花取次开
唐仲友
只恐幽花取次开，哦诗忍冻几徘徊。
莫猜野服风情浅，解把天香暗里来。
风情
蜡梅·不管江梅妒杀人
唐仲友
不管江梅妒杀人，壶中日月已先春。
恰如姑射神仙子，野服高闲物外身。
神仙
蜡梅·的皪光明色照人
唐仲友
的皪光明色照人，枝头已有十分春。
我惊唤作菩提树，为是如来幻化身。
菩提树
蜡梅·日暮天寒倚竹人
唐仲友
日暮天寒倚竹人，淡妆别有一般春。
紫橐深貯香无限，金缕初裁稳称身。
无限
蜡梅·山麝时时暗袭人
唐仲友
山麝时时暗袭人，蔷薇露湿满枝春。
若教粉蝶知音耗，应怨韶华枉误身。
知音
蜡梅·袂剪黄罗亦可人
唐仲友
袂剪黄罗亦可人，君诗剩觅小园春。
最怜丈室铜瓶里，独对维摩似病身。
蜡梅·黄姑侍女两三人
唐仲友
黄姑侍女两三人，散作名家不嫁春。
仙桂飘零篱菊尽，香容付与雪中身。
飘零
真人祠·帝念下土民
唐仲友
帝念下土民，山川分百灵。
命汝右弼君，秘宇开金庭。
阖闢阴阳机，五岳趋朝缨。
暇日帝汝思，时时来玉京。
五岳
真人祠·桐柏亦何有
唐仲友
桐柏亦何有，清辉照琼台。
众泉注金石，万木罗琳瑰。
玉室静窈窕，鹤辔纷徘徊。
紫云拥飞盖，知是真仙来。
徘徊
真人祠·弦月何皎皎
唐仲友
弦月何皎皎，缑山何巍巍。
上有白鹤驾，聊与时人期。
后天凋三光，何必千年归。
金阙帝有命，吾非丁令威。

唐仲友的诗词名句全集
