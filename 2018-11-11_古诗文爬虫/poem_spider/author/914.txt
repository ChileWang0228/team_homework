诗人:何良俊
作品数目：34篇
朝代：明代
诗人简介：何良俊(1506-1573)，字元朗，号柘湖，明代戏曲理论家，松江华亭（今上海奉贤柘林）人。青少年时代，攻习诗文，爱好戏曲。嘉靖时为贡生，荐授南京翰林院孔目。曾聘请著名老曲师顿仁，...
<<与张玄湖夜饮醉归用韵>> <<次前韵>> <<送潘苎乡南还>> <<听李节弹筝和文文水韵>> 
<<春日皇甫司勋>> <<春日花前>> <<乙卯八月>> <<盛云浦集客文>> 
<<研山中翰许歌者>> 

何良俊的诗词全集

金陵吊古
何良俊
汉季平分三国，孙吴元占东方。
堪笑当时王濬，与人闲管兴亡。
兴亡
金陵吊古·车兵绝多膂力
何良俊
车兵绝多膂力，黄奴全没心肝。
可惜金昌致踣，输他醉死长安。
长安
金陵吊古·周处台前草长
何良俊
周处台前草长，莫愁湖上云深。
不惜英雄代谢，独怜红粉消沉。
代谢
与张玄湖夜饮醉归用韵
何良俊
总为繁华住旧京，尊前花朵照人清。
杨枝斗舞全无力，桃叶传歌惯有情。
阅世堪悲唯逝水，唤人行乐是流莺。
莫辞酩酊归来晚，残月依依下石城。...
行乐
春日皇甫司勋
何良俊
灯下曾观舞丽华，小庭亦复沸筝琶。
近来此乐无人解，独有牛家与白家。
皇甫
乙卯八月
何良俊
虚馆鸣筝秋正清，停弦掩抑最关情。
当年爱杀恒司马，赏会由来是此声。
司马
放言·已拚千日千场
何良俊
已拚千日千场，宁辞一饮一石。
天子放我还家，主人留臣送客。
天子
无题·髻上猩红斜约
何良俊
髻上猩红斜约，眉间薄翠轻安。
不要衾中送款，只消盏内留残。
猩红
二妹婿书来数问南京消息戏书答之
何良俊
非是乐抛家业，只因苦被时艰。
烧却雕檐千尺，造成草阁三间。
暂去歌楼打诨，每来僧院偷闲。
依旧好风凉月，只多红袖青山。...
依旧
次前韵
何良俊
行乐难逢在晋京，人生谁得俟河清。
即教老去难忘酒，纵使贫来不废情。
粉黛连宵皆好月，管弦逐日有娇莺。
天公乞与百年活，肯向西方觅化城。...
逐日
送潘苎乡南还
何良俊
吴门怅别动经年，一度思君一黯然。
昔日歌钟成逝水，旧游池馆荡飞烟。
春风白发期同醉，夜雨青灯忆共眠。
最是欲留留不住，归心相逐下平川。...
平川
听李节弹筝和文文水韵
何良俊
汩汩寒泉泻玉筝，泠泠标格映清冰。
愁中为鼓秋风曲，不负移家住秣陵。
秋风
春日花前
何良俊
瘦鹤支离病客身，黄莺娇小帝城春。
花前莫遣清尊歇，头上应添白发新。
纵饮已忘身外事，当歌且惜眼中人。
秦淮花月如天上，几欲乘槎一问津。...
外事
盛云浦集客文
何良俊
拙贻堂上题诗客，尽日穷吟作麽声。
闲杀青溪老居士，冶城东畔不教行。
居士
研山中翰许歌者
何良俊
新声宛转动梁尘，歌罢谁云不断魂。
一片好香消不得，明珠十斛为何人。
明珠
白下春游曲
何良俊
城市总居图画里，江山镇绕帝王宫。
秦人漫自夸韦曲，越客何须说剡中。
自夸
白下春游曲·即遣娇歌和野禽
何良俊
即遣娇歌和野禽，更教红袖拂青林。
自从谢傅东山后，传得风流直至今。
东山
白下春游曲·融融暖日正曛人
何良俊
融融暖日正曛人，澹澹和风不动尘。
况是城南家又近，争教若个不寻春。
融融
白下春游曲·扑翠蛾儿称意匀
何良俊
扑翠蛾儿称意匀，杏红衫子逐时新。
装梳莫讶朝来别，无奈桃花解妒人。
桃花
白下春游曲·万片夭桃迎笑靥
何良俊
万片夭桃迎笑靥，千条弱柳斗纤腰。
潘妃死后芳魂在，散作城南一段娇。
白下春游曲·双眉如黛发如云
何良俊
双眉如黛发如云，背立踟蹰避使君。
忽觉香风来陌上，回身微动石榴裙。
石榴
白下春游曲·结子成阴积渐多
何良俊
结子成阴积渐多，春光一去再来无。
明朝更欲城南去，自掣金钗付酒胡。
春光
金陵吊古·风物元推晋宋
何良俊
风物元推晋宋，江山又属齐梁。
今夜弈棋收局，明朝傀儡排场。
江山
金陵吊古·夹坐酣饮押客
何良俊
夹坐酣饮押客，擘笺短歌丽人。
此事岂关贵势，只应抛与闲身。
金陵吊古·齐苑晨登紫阁
何良俊
齐苑晨登紫阁，宋宫夜逐羊车。
何似日斜散步，一壶随分谁家。
散步
金陵吊古·犊车反东田舍
何良俊
犊车反东田舍，马策扣西州门。
王导风流都尽，羊昙恸哭宁论。
风流
金陵吊古·卞望时无闲泰
何良俊
卞望时无闲泰，谢安日有弦歌。
同是芳名在世，独含瓦石如何。
放言·长卿不羞涤器
何良俊
长卿不羞涤器，幼舆偏喜投梭。
叔子自复佳耳，安石终奈乐何。
放言·近午薰笼火暖
何良俊
近午薰笼火暖，凌晨紫陌霜寒。
双手抱来罗帐，几人拥去雕鞍。
凌晨
放言·欲贷千金买宅
何良俊
欲贷千金买宅，只将两事相烦。
一须焦革邻舍，二要秦青对门。
邻舍
无题·云仪冉冉朝日
何良俊
云仪冉冉朝日，碧韵娟娟晚风。
几重雾障遥隔，一道星河暗通。
星河
无题·奇羽丹穴养就
何良俊
奇羽丹穴养就，孤标湘水栽成。
坐上侬称扣扣，灯前我唤卿卿。
无题
无题·四座歌喉缭绕
何良俊
四座歌喉缭绕，三更醉眼摩挲。
元与仙凰接翼，不央灵鹊填河。
缭绕
无题·雕刻元轻扬马
何良俊
雕刻元轻扬马，揣摩却笑仪秦。
死要排成莺燕，生憎画入麒麟。

何良俊的诗词名句全集
