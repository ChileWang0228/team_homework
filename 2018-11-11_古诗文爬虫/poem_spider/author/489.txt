诗人:姚揆
作品数目：30篇
朝代：唐代
诗人简介：姚揆曾官任温州郡丞。善诗文，好游山水。姚揆在任期间多次到被誉为天下第二十六福地的仙岩畅游，曾于唐德宗(李适)贞元元年(785)在仙岩的翠微岭摩崖第十处留下石刻《...
<<看蜀女转昭君变>> <<长安春赠友人>> <<秋塘晓望>> <<捣衣·沙塞秋应晚>> 
<<秋夜宿淮口>> <<塞上·出门何处问西东>> <<题春梦秋归故里>> <<巫峡听猿>> 
<<塞上即事>> 

姚揆的诗词全集

塞上即事
姚揆
身似星流迹似蓬，玉关孤望杳溟蒙。寒沙万里平铺月，
晓角一声高卷风。战士殁边魂尚哭，单于猎处火犹红。
分明更想残宵梦，故国依然在甬东。...
分明
村行·天淡雨初晴
姚揆
天淡雨初晴，游人恨不胜。乱山啼蜀魄，孤棹宿巴陵。
影暗村桥柳，光寒水寺灯。罢吟思故国，窗外有渔罾。
秋夜宿淮口
姚揆

露白草犹青，淮舟倚岸停。风帆几处客，天地两河星。
树静禽眠草，沙寒鹿过汀。明朝谁结伴，直去泛沧溟。

沧溟
鸳鸯·江岛蒙蒙烟霭微
姚揆
江岛蒙蒙烟霭微，绿芜深处刷毛衣。
渡头惊起一双去，飞上文君旧锦机。
渡头
水楼感事
姚揆
高柳螀啼雨后秋，年光空感泪如流。
满湖菱荇东归晚，闲倚南轩尽日愁。
泊舟·身逐烟波魂自惊
姚揆
身逐烟波魂自惊，木兰舟上一帆轻。
云中有寺在何处，山底宿时闻磬声。
烟波
秋闺·白马三军客
姚揆
白马三军客，青娥十载思。玉庭霜落夜，罗幌月明时。
炉冷蜘蛛喜，灯高熠耀期。愁多不可曙，流涕坐空帏。
蜘蛛
洛阳道·客亭门外路东西
姚揆
客亭门外路东西，多少喧腾事不齐。杨柳惹鞭公子醉，
苎麻掩泪鲁人迷。通宵尘土飞山月，是处经营夹御堤。
顷刻知音几存殁，半回依约认轮蹄。...
经营
看蜀女转昭君变
姚揆
妖姬未着石榴裙，自道家连锦水濆。檀口解知千载事，
清词堪叹九秋文。翠眉颦处楚边月，画卷开时塞外云。
说尽绮罗当日恨，昭君传意向文君。...
塞外
长安春赠友人
姚揆
繁华堪泣帝城春，粉堞青楼势碍云。花对玉钩帘外发，
歌飘尘土路边闻。几多远客魂空断，何处王孙酒自醺。
各有归程千万里，东风时节恨离群。...
远客
秋塘晓望
姚揆
钟尽疏桐散曙鸦，故山烟树隔天涯。
西风一夜秋塘晓，零落几多红藕花。
零落
捣衣·沙塞秋应晚
姚揆
沙塞秋应晚，金闺恨已空。那堪裂纨素，时许出房栊。
杵影弄寒月，砧声调夜风。裁缝双泪尽，万里寄云中。
声调
塞上·出门何处问西东
姚揆
出门何处问西东，指画翻为语论同。到此客头潜觉白，
未秋山叶已飘红。帐前影落传书雁，日下声交失马翁。
早晚回鞭复南去，大衣高盖汉乡风。...
早晚
题春梦秋归故里
姚揆
故国归路赊，春晚在天涯。明月夜来梦，碧山秋到家。
开窗闻落叶，远墅见晴鸦。惊起晓庭际，莺啼桃杏花。
杏花
巫峡听猿
姚揆
巴江猿啸苦，响入客舟中。孤枕破残梦，三声随晓风。
连云波澹澹，和雾雨蒙蒙。巫峡去家远，不堪魂断空。
蒙蒙
放猿·放尔千山万水身
姚揆
放尔千山万水身，野泉晴树好为邻。
啼时莫近潇湘岸，明月孤舟有旅人。
宿山驿·文战何堪功未图
姚揆
文战何堪功未图，又驱羸马指天衢。露华凝夜渚莲尽，
月彩满轮山驿孤。岐路辛勤终日有，乡关音信来年无。
好同范蠡扁舟兴，高挂一帆归五湖。...
音信
北邙山·北邙山草又青青
姚揆
北邙山草又青青，今日销魂事可明。绿酒醉来春未歇，
白杨风起柳初晴。冈原旋葬松新长，年代无人阙半平。
堪取金炉九还药，不能随梦向浮生。...
销魂
秋闺·斜日空庭暮
姚揆
斜日空庭暮，幽闺积恨盈。细风吹帐冷，微月度窗明。
怨坐啼相续，愁眠梦不成。调琴欲有弄，畏作断肠声。
断肠
题慈恩塔
姚揆
汉国山河在，秦陵草树深。
暮云千里色，无处不伤心。
伤心
三湘有怀
姚揆
柳絮飞来别洛阳，梅花落后到三湘。
世情已逐浮云散，离恨空随江水长。
浮云
九日对酒
姚揆
嘉辰复遇登高台，良朋笑语倾金罍。烟摊秋色正堪玩，
风惹菊香无限来。未保乱离今日后，且谋欢洽玉山颓。
谁知靖节当时事，空学狂歌倒载回。...
玉山
雷塘·九重城阙悲凉尽
姚揆
九重城阙悲凉尽，一聚园林怨恨长。花忆所为犹自笑，
草知无道更应荒。诗名占得风流在，酒兴催教运祚亡。
若问皇天惆怅事，只应斜日照雷塘。...
风流
古意·扰扰都城晓又昏
姚揆
扰扰都城晓又昏，六街车马五侯门。
箕山渭水空明月，可是巢由绝子孙。
都城
寄人·酷怜风月为多情
姚揆
酷怜风月为多情，还到春时别恨生。
倚柱寻思倍惆怅，一场春梦不分明。
惆怅
武昌阻风
姚揆
江上春风留客舟，无穷归思满东流。
与君尽日闲临水，贪看飞花忘却愁。
忘却
赠乔尊师
姚揆
长忌时人识，有家云涧深。性惟耽嗜酒，贫不破除琴。
静鼓三通齿，频汤一味参。知师最知我，相引坐柽阴。
破除
颍川客舍
姚揆
素琴孤剑尚闲游，谁共芳尊话唱酬。乡梦有时生枕上，
客情终日在眉头。云拖雨脚连天去，树夹河声绕郡流。
回首帝京归未得，不堪吟倚夕阳楼。...
雨脚
独不见·日晚宜春暮
姚揆
日晚宜春暮，风软上林朝。对酒近初节，开楼荡夜谣。
石桥通小涧，竹路上青霄。持底谁见许，长愁成细腰。
上林
结客少年场行·幽并侠少年
姚揆
幽并侠少年，金络控连钱。窃符方救赵，击筑正怀燕。
轻生辞凤阙，挥袂上祁连。陆离横宝剑，出没骛征旃。
蒙轮恒顾敌，超乘忽争先。摧枯逾百战，拓地远三千。
骨都魂已散，楼兰首复传。龙...

姚揆的诗词名句全集
