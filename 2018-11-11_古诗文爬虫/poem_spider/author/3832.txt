诗人:张至龙
作品数目：58篇
朝代：宋代
诗人简介：张至龙，字季灵，号雪林，建安人。与朱继芳同岁，生平嗜诗，未赴试。年五十左右时，由其友陈起从积稿中选十之一为摘稿。理宗宝祐三年，因其子耕老请学诗，又由陈起从摘稿中拈律绝...
<<喜杨琴隐至>> <<宿易冲妙道院>> <<送镜山僧游雪峰>> <<马升庵惠鞠苗>> 
<<江常庵出武夷>> <<李梅磵雪夜留饮>> <<紫微阁赠凌丹士>> <<朱柏岩约南归>> 
<<雨中过陆家园>> 

张至龙的诗词全集

喜杨琴隐至
张至龙
世涂多不平，择地度吾生。
风静花迟落，云移月倒行。
自抄闲作改，客借古琴评。
凡事虚空里，何劳苦著情。
古琴
寄宝林僧·磨折英雄辈
张至龙
磨折英雄辈，无停日月梭。
达人愁梦少，明主直言多。
药试单方验，碑评近本讹。
吟成无爱者，寄与病僧哦。
单方
点史·水草山花各自春
张至龙
水草山花各自春，闲居常谨坐船身。
忠言似药偏医国，好句如金不疗贫。
王霸兴亡难讳史，彭殇寿夭不由人。
感来莫计更深浅，只见苍头换烛频。...
兴亡
北津·独立长桥喜近城
张至龙
独立长桥喜近城，半阑斜日又催行。
船过别浦波痕没，堠立当涂里界明。
古木云边僧住处，落花风里鸟啼声。
青山莫道浑无事，日与行人管送迎。...
当涂
晚步寄刘澂斋
张至龙
纵横屐齿印苍苔，梦笔山高翠作堆。
日带晚光归海去，风传秋信下天来。
竹开小路通萤过，松守空巢待鹤回。
蚋瓮乾坤还自乐，何须金屋玉楼台。...
楼台
古别离·扶上花骢酒半醺
张至龙
扶上花骢酒半醺，望沉鞭影暗销魂。
离情恐被行人觉，背拂菱药补泪痕。
泪痕
晚窗·风约钟声落耳根
张至龙
风约钟声落耳根，归鸦点点不成群。
前山野烧青烟起，散满空中作暮云。
空中
山·漫山白蕊殿春华
张至龙
漫山白蕊殿春华，多贮清香野老家。
频向风前招蝶使，密通家籍省梅花。
梅花
拟韩偓体·一声阿鹊颤鸾双
张至龙
一声阿鹊颤鸾双，学调新词未得腔。
拜了夜香郎唤睡，旋收鍼线背银釭。
齐云寺·雨疎分点下
张至龙
雨疎分点下，略彴界横塘。
接竹通生水，搴萝补坏墙。
字涂窗眼黑，香染佛衣黄。
未晚萤先出，萧然两画廊。
画廊
塞上曲·匣里干将午夜鸣
张至龙
匣里干将午夜鸣，碧油幢下梦魂惊。
沙场燐火风吹起，半在骷髅眼底明。
骷髅
半开·五出稍敷露
张至龙
五出稍敷露，不受尘目爱。
鲜鲜着精神，独於此时最。
精神
寄苕川故人·千古长情只翠岑
张至龙
千古长情只翠岑，休谈点石化黄金。
秋来国事方尝胆，病后禅机忽上心。
老眼看书嫌字细，乾喉饮酒喜杯深。
几回空检斑衣箧，望断白云天外阴。...
眼看
简胜上人·林深岚气重
张至龙
林深岚气重，一犬吠寒烟。
高思天云外，新房柏树边。
爱蒲寻石种，惜茗滤泉煎。
昔创如来殿，老於师一年。
新房
寓兴·十年插柳枝
张至龙
十年插柳枝，今与高树齐。
垂条绿春风，上有流莺啼。
绿春
赠刘介庵·一心忧道不开眉
张至龙
一心忧道不开眉，懒扣黄扉谒故和。
有累只因难弃鹤，无疑何用苦求龟。
常厨饮食夷齐辈，晚笔文章汉魏时。
冷笑富家钱塞屋，兰亭谁更有真碑。...
文章
寓兴·东日照瓦霜
张至龙
东日照瓦霜，西向界余白。
莫言日不到，日光来未及。
日光
吊蝶·数日儇红翅力慵
张至龙
数日儇红翅力慵，化成长梦别春风。
却怜蚁为埋香玉，舁入残花土穴中。
春风
槎·槁形冷度几晨昏
张至龙
槁形冷度几晨昏，不受东风一点恩。
却有仟人求作伴，浪游星渚到天门。
浪游
采莲曲·拗落圆心响钏金
张至龙
拗落圆心响钏金，背人细数子藏深。
不嫌到手多尖刺，只怕伤人有苦心。
苦心
宿易冲妙道院
张至龙
松发经寒乱不梳，夜来风减屋茆疎。
吟边冻指僵如铁，袖里枯筇画雪书。
送镜山僧游雪峰
张至龙
海风迎铁锡，半是水为程。
故国往来熟，空门宿食清。
旧房云借住，早路月同行。
象骨最高处，师今履似平。
同行
马升庵惠鞠苗
张至龙
税得隣东地一方，旋栽黄鞠等重阳。
春晨摘落青苗叶，挼作秋花气味香。
青苗
江常庵出武夷
张至龙
厌居京洛说行持，袖裹青蛇上武夷。
仟为写真供御览，天怜病眼召神医。
江中白石差龙斲，洞里苍松带鹤移。
无事出山衣屦湿，满城风雨鞠花时。...
风雨
李梅磵雪夜留饮
张至龙
拥炉收案牍，市远隔諠哗。
妓唱新真曲，僮分旋碾茶。
花枝承雪重，独焰受风斜。
僦屋为官舍，更深酒更赊。
案牍
紫微阁赠凌丹士
张至龙
风林叶叶带新寒，匕箸虀盐客味酸。
兔抱粟眠传道石，鹿衔花上拜章坛。
沿崖取水和冰嚼，扫壁题诗当画看。
尽日玄房无俗知，山钟敲月上阑干。...
阑干
朱柏岩约南归
张至龙
忍闻秋管悲，犹未定归期。
吟咏穷边长，艰难老后知。
水寒鱼上少，月闰雁来迟。
不作膏粱梦，长令一剑随。
膏粱
雨中过陆家园
张至龙
斜搭秋千窗半扃，行人屐送隔墙声。
群花相倚啼妆面，苦不催晴怨懒莺。
秋千
横峰感事·石角多情挽布衣
张至龙
石角多情挽布衣，候虫送响出林微。
文章首面趋时好，字学偏傍徇俗非。
绿水被风吹作白，密花因雨打教稀。
归鸦路熟知巢近，直望松林尽翅飞。...
熟知
登东山怀朱静佳
张至龙
布石行山磵，云封竹洞名。
照池传古貌，借箸数同庚。
禽斗巢几覆，蛛闲纲半成。
冬深犹见菊，还忆晋渊明。
同庚
峡口·峡深犹有路
张至龙
峡深犹有路，泉远不知源。
禽学乡谈语，山填野烧痕。
晚风樵笛坞，春日酒旗村。
茆舍人耕罢，凫雏浴水浑。
乡谈
题隐者壁·寒著麻衣馁食薇
张至龙
寒著麻衣馁食薇，乐山清兴只琴知。
蛛经圆纲当中立，蜂从新厨出外飞。
山脊倚天无改日，草根埋雪有青时。
莫言鸿燕多相背，去去来来共一机。...
改日
化龙阁·镌满留题屋杜间
张至龙
镌满留题屋杜间，风吹醉面不知寒。
渔舟撑出垂杨岸，惊鹭衔鱼过别滩。
留题
武夷山·九折沧江转苇航
张至龙
九折沧江转苇航，花间流水自宫商。
岩开天线登无路，殿鏁仟金拜有光。
曝背龟从平石上，避人猴向险枝藏。
断桥盍有重红日，狂欲乘风扣魏王。...
流水
题白沙驿·雾裹峰头薄似巾
张至龙
雾裹峰头薄似巾，路逢水后误行人。
山泉酿酒力偏重，石铫煎茶味最真。
燕不传家犹教子，梅才有肉便生仁。
枕边学梦人方悟，未到钟声梦更频。...
传家
宿灵岩·树杪钟楼出半层
张至龙
树杪钟楼出半层，佛床点鼠弄残灯。
五更石上僧犹定，头满清霜唤不譍。
五更
欲开·凝成姑射姿
张至龙
凝成姑射姿，幽洁世所独。
春近迫芳心，羞涩破唇玉。
羞涩
欲谢·垂垂雪中枝
张至龙
垂垂雪中枝，暗里度香远。
忽动调羹机，黏枝花力软。
调羹
全谢·冰花不留丁
张至龙
冰花不留丁，收香尽藏白。
一朝作陈人，逊与桃李出。
桃李
小实·青青长朱裳
张至龙
青青长朱裳，小摘脆不堕。
勿欺如豆微，中怀仁已大。
怀仁
梅梢·根清条不肥
张至龙
根清条不肥，影落明月地。
凄凄欲寒时，胚腪已生意。
生意
全开·昨夜东风多
张至龙
昨夜东风多，花神莫之御。
玉立对幽人，士分心情吐。
分心
半谢·旋随琼霙飞
张至龙
旋随琼霙飞，绕我茆屋角。
结子意渐浓，岂为羌管落。
结子
蓓蕾·历历衔冰霜
张至龙
历历衔冰霜，缀作珠的皪。
香色俱浑然，花中之太极。
冰霜
大实·圆碧日益肥
张至龙
圆碧日益肥，磊落压枝重。
虽然苦味酸，酸中藏大用。
日益
饯翁丹山发南浦
张至龙
鸣鸠语燕近清明，柳絮风轻秧水平。
一带春流多断岸，尽缘倒树录桥行。
清明
子期台·拾叶题诗愧不才
张至龙
拾叶题诗愧不才，袖遮微日上层台。
山僧分我松阴坐，隔岸花香渡水来。
寓兴·高风吹秋霜
张至龙
高风吹秋霜，庭前百草死。
谁知草有根，昨夜东风起。
东风
寓兴·夏月灌鞠根
张至龙
夏月灌鞠根，见花在秋日。
先时不施工，临花已何及。
施工
寓兴·庭前无繁植
张至龙
庭前无繁植，疎竹附梅坡。
虽然无巨荫，明月飞来多。

张至龙的诗词名句全集
