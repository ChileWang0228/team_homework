诗人:胡曾
作品数目：162篇
朝代：唐代
诗人简介：胡曾，唐代诗人。邵阳（今属湖南）人。生卒年、字号不详（约84-？），十分爱好游历。咸通中，举进士不第，滞留长安。咸通十二年(871)，路岩为剑南西川节度使，召为掌书记。乾符元年(874...
<<黄河·博望沉埋不复旋>> <<关西·杨震幽魂下北邙>> <<赠渔者·不愧人间万户侯>> <<寒食都门作>> 
<<苍梧·有虞龙驾不西还>> <<乌江·争帝图王势已倾>> <<居延·漠漠平沙际碧天>> <<沛宫·汉高辛苦事干戈>> 
<<黄金台·北乘羸马到燕然>> 

胡曾的诗词全集

黄河·博望沉埋不复旋
胡曾
博望沉埋不复旋，黄河依旧水茫然。
沿流欲共牛郎语，只得灵槎送上天。
黄河
关西·杨震幽魂下北邙
胡曾
杨震幽魂下北邙，关西踪迹遂荒凉。
四知美誉留人世，应与乾坤共久长。
乾坤
垓下·拔山力尽霸图隳
胡曾
拔山力尽霸图隳，倚剑空歌不逝骓。
明月满营天似水，那堪回首别虞姬。
回首
易水·一旦秦皇马角生
胡曾
一旦秦皇马角生，燕丹归北送荆卿。
行人欲识无穷恨，听取东流易水声。
无穷
苍梧·有虞龙驾不西还
胡曾
有虞龙驾不西还，空委箫韶洞壑间。
无计得知陵寝处，愁云长满九疑山。
陵寝
赠渔者·不愧人间万户侯
胡曾
不愧人间万户侯，子孙相继老扁舟。往来南越谙鲛室，
生长东吴识蜃楼。自为钓竿能遣闷，不因萱草解销忧。
羡君独得逃名趣，身外无机任白头。...
萱草
乌江·争帝图王势已倾
胡曾
争帝图王势已倾，八千兵散楚歌声。
乌江不是无船渡，耻向东吴再起兵。
乌江
沛宫·汉高辛苦事干戈
胡曾
汉高辛苦事干戈，帝业兴隆俊杰多。
犹恨四方无壮士，还乡悲唱大风歌。
壮士
黄金台·北乘羸马到燕然
胡曾
北乘羸马到燕然，此地何人复礼贤。
若问昭王无处所，黄金台上草连天。
连天
会稽山·越王兵败已山栖
胡曾
越王兵败已山栖，岂望全生出会稽。
何事夫差无远虑，更开罗网放鲸鲵。
罗网
邓城·邓侯城垒汉江干
胡曾
邓侯城垒汉江干，自谓深根百世安。
不用三甥谋楚计，临危方觉噬脐难。
临危
早发潜水驿谒郎中员外
胡曾
半床秋月一声鸡，万里行人费马蹄。青野雾销凝晋洞，
碧山烟散避秦溪。楼台稍辨乌城外，更漏微闻鹤柱西。
已是大仙怜后进，不应来向武陵迷。...
楼台
即墨·即墨门开纵火牛
胡曾
即墨门开纵火牛，燕师营里血波流。
固存不得田单术，齐国寻成一土丘。
即墨
长平·长平瓦震武安初
胡曾
长平瓦震武安初，赵卒俄成戏鼎鱼。
四十万人俱下世，元戎何用读兵书。
元戎
滹沱河·光武经营业未兴
胡曾
光武经营业未兴，王郎兵革正凭陵。
须知后汉功臣力，不及滹沱一片冰。
功臣
泸水·五月驱兵入不毛
胡曾
五月驱兵入不毛，月明泸水瘴烟高。
誓将雄略酬三顾，岂惮征蛮七纵劳。
泸水
嶓冢·夏禹崩来一万秋
胡曾
夏禹崩来一万秋，水从嶓冢至今流。
当时若诉胼胝苦，更使何人别九州。
九州
孟津·秋风飒飒孟津头
胡曾
秋风飒飒孟津头，立马沙边看水流。
见说武王东渡日，戎衣曾此叱阳侯。
孟津
寒食都门作
胡曾
二年寒食住京华，寓目春风万万家。金络马衔原上草，
玉颜人折路傍花。轩车竞出红尘合，冠盖争回白日斜。
谁念都门两行泪，故园寥落在长沙。...
白日
题周瑜将军庙
胡曾
共说生前国步难，山川龙战血漫漫。交锋魏帝旌旗退，
委任君王社稷安。庭际雨余春草长，庙前风起晚光残。
功勋碑碣今何在，不得当时一字看。...
功勋
草檄答南蛮有咏
胡曾
辞天出塞阵云空，雾卷霞开万里通。亲受虎符安宇宙，
誓将龙剑定英雄。残霜敢冒高悬日，秋叶争禁大段风。
为报南蛮须屏迹，不同蜀将武侯功。...
英雄
细腰宫·楚王辛苦战无功
胡曾
楚王辛苦战无功，国破城荒霸业空。
唯有青春花上露，至今犹泣细腰宫。
青春
阳台·楚国城池飒已空
胡曾
楚国城池飒已空，阳台云雨过无踪。
何人更有襄王梦，寂寂巫山十二重。
巫山
居延·漠漠平沙际碧天
胡曾
漠漠平沙际碧天，问人云此是居延。
停骖一顾犹魂断，苏武争禁十九年。
漠漠
夷门·六龙冉冉骤朝昏
胡曾
六龙冉冉骤朝昏，魏国贤才杳不存。
唯有侯嬴在时月，夜来空自照夷门。
冉冉
南阳·世乱英雄百战余
胡曾
世乱英雄百战余，孔明方此乐耕锄。
蜀王不自垂三顾，争得先生出旧庐。
英雄
圯桥·庙算张良独有余
胡曾
庙算张良独有余，少年逃难下邳初。
逡巡不进泥中履，争得先生一卷书。
逡巡
函谷关·寂寂函关锁未开
胡曾
寂寂函关锁未开，田文车马出秦来。
朱门不养三千客，谁为鸡鸣得放回。
朱门
东海·东巡玉辇委泉台
胡曾
东巡玉辇委泉台，徐福楼船尚未回。
自是祖龙先下世，不关无路到蓬莱。
蓬莱
檀溪·三月襄阳绿草齐
胡曾
三月襄阳绿草齐，王孙相引到檀溪。
的卢何处埋龙骨，流水依前绕大堤。
流水
轵道·汉祖西来秉白旄
胡曾
汉祖西来秉白旄，子婴宗庙委波涛。
谁怜君有翻身术，解向秦宫杀赵高。
翻身
汉宫·明妃远嫁泣西风
胡曾
明妃远嫁泣西风，玉箸双垂出汉宫。
何事将军封万户，却令红粉为和戎。
将军
杀子谷·举国贤良尽泪垂
胡曾
举国贤良尽泪垂，扶苏屈死树边时。
至今谷口泉呜咽，犹似秦人恨李斯。
呜咽
玉门关·西戎不敢过天山
胡曾
西戎不敢过天山，定远功成白马闲。
半夜帐中停烛坐，唯思生入玉门关。
玉门
汴水·千里长河一旦开
胡曾
千里长河一旦开，亡隋波浪九天来。
锦帆未落干戈起，惆怅龙舟更不回。
干戈
秦庭·楚国君臣草莽间
胡曾
楚国君臣草莽间，吴王戈甲未东还。
包胥不动咸阳哭，争得秦兵出武关。
咸阳
铜柱·一柱高标险塞垣
胡曾
一柱高标险塞垣，南蛮不敢犯中原。
功成自合分茅土，何事翻衔薏苡冤。
薏苡
杜邮·自古功成祸亦侵
胡曾
自古功成祸亦侵，武安冤向杜邮深。
五湖烟月无穷水，何事迁延到陆沉。
无穷
葛陂·长房回到葛陂中
胡曾
长房回到葛陂中，人已登真竹化龙。
莫道神仙难顿学，嵇生自是不遭逢。
神仙
荥阳·汉祖东征屈未伸
胡曾
汉祖东征屈未伸，荥阳失律纪生焚。
当时天下方龙战，谁为将军作诔文。
将军
赤壁·烈火西焚魏帝旗
胡曾
烈火西焚魏帝旗，周郎开国虎争时。
交兵不假挥长剑，已挫英雄百万师。
英雄
鸿沟·虎倦龙疲白刃秋
胡曾
虎倦龙疲白刃秋，两分天下指鸿沟。
项王不觉英雄挫，欲向彭门醉玉楼。
英雄
金陵·侯景长驱十万人
胡曾
侯景长驱十万人，可怜梁武坐蒙尘。
生前不得空王力，徒向金田自舍身。
生前
流沙·七雄戈戟乱如麻
胡曾
七雄戈戟乱如麻，四海无人得坐家。
老氏却思天竺住，便将徐甲去流沙。
天竺
召陵·小白匡周入楚郊
胡曾
小白匡周入楚郊，楚王雄霸亦咆哮。
不思管仲为谋主，争取言征缩酒茅。
咆哮
霸陵·原头日落雪边云
胡曾
原头日落雪边云，犹放韩卢逐兔群。
况是四方无事日，霸陵谁识旧将军。
四方
七里滩·七里青滩映碧层
胡曾
七里青滩映碧层，九天星象感严陵。
钓鱼台上无丝竹，不是高人谁解登。
丝竹
江夏·黄祖才非长者俦
胡曾
黄祖才非长者俦，祢衡珠碎此江头。
今来鹦鹉洲边过，惟有无情碧水流。
鹦鹉
交河塞下曲
胡曾
交河冰薄日迟迟，汉将思家感别离。塞北草生苏武泣，
陇西云起李陵悲。晓侵雉堞乌先觉，春入关山雁独知。
何处疲兵心最苦，夕阳楼上笛声时。...
关山
自岭下泛鹢到清远峡作
胡曾
乘船浮鹢下韶水，绝境方知在岭南。薜荔雨余山自黛，
蒹葭烟尽岛如蓝。旦游萧帝新松寺，夜宿嫦娥桂影潭。
不为箧中书未献，便来兹地结茅庵。...

胡曾的诗词名句全集
有虞龙驾不西还，空委箫韶洞壑间。 胡曾。  <<苍梧·有虞龙驾不西还>> 

苍梧·有虞龙驾不西还。 无计得知陵寝处，愁云长满九疑山。 胡曾。  <<苍梧·有虞龙驾不西还>> 

