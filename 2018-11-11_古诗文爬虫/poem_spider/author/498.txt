诗人:郑衮
作品数目：21篇
朝代：唐代
诗人简介：郑衮，郡望荥阳（今属河南）。约代宗、德宗时人，成武尉郑昂之子。曾应进士试。历官监察御史、金乡丞。事迹见《新唐书&middot;宰相世系表五上》、《御史台精舍题名考》卷...
<<文宣王庙古松>> <<龙池春草·凤阙韶光遍>> <<龟兹闻莺>> <<出笼鹘·玉镞分花袖>> 
<<河中献捷>> <<雪夜听猿吟>> <<临川羡鱼·曾是归家客>> <<织鸟·季春三月里>> 
<<禁中春松·郁郁贞松树>> 

郑衮的诗词全集

雪夜听猿吟
郑衮
寒岩飞暮雪，绝壁夜猿吟。历历和群雁，寥寥思客心。
绕枝犹避箭，过岭却投林。风冷声偏苦，山寒响更深。
听时无有定，静里固难寻。一宿扶桑月，聊看怀好音。...
扶桑
禁中春松·郁郁贞松树
郑衮
郁郁贞松树，阴阴在紫宸。葱茏偏近日，青翠更宜春。
雅韵风来起，轻烟霁后新。叶深栖语鹤，枝亚拂朝臣。
全节长依地，凌云欲致身。山苗荫不得，生植荷陶钧。...
凌云
玉烛·历象璿璣正
郑衮
历象璿璣正，休征玉烛明。四时佳气满，五纬太阶平。
律吕风光至，烟云瑞色呈。年和知岁稔，道泰喜秋成。
寰海皇恩被，乾坤至化清。自怜同野老，帝力讵能名。...
乾坤
出笼鹘·玉镞分花袖
郑衮

玉镞分花袖，金铃出彩笼。摇心长捧日，逸翰镇生风。
一点青霄里，千声碧落中。星眸随狡兔，霜爪落飞鸿。
每念提携力，常怀搏击功。以君能惠好，不敢没遥空。
...
提携
临川羡鱼·有客百愁侵
郑衮
有客百愁侵，求鱼正在今。广川何渺漫，高岸几登临。
风水宁相阻，烟霞岂惮深。不应同逐鹿，讵肯比从禽。
结网非无力，忘筌自有心。永存芳饵在，伫立思沉沉。...
逐鹿
文宣王庙古松
郑衮
列植成均里，分行古庙前。阴森非一日，苍翠自何年。
寒影烟霜暗，晨光枝叶妍。近檐阴更静，临砌色相鲜。
每愧闻钟磬，多惭接豆笾。更宜教胄子，于此学贞坚。...
阴森
龙池春草·凤阙韶光遍
郑衮
凤阙韶光遍，龙池草色匀。烟波全让绿，堤柳不争新。
翻叶迎红日，飘香借白苹。幽姿偏占暮，芳意欲留春。
已胜生金埒，长思借玉轮。翠华如见幸，正好及兹辰。...
正好
龟兹闻莺
郑衮
边树正参差，新莺复陆离。娇非胡俗变，啼是汉音移。
绣羽花间覆，繁声风外吹。人言曾不辨，鸟语却相知。
出谷情何寄，迁乔义取斯。今朝乡陌伴，几处坐高枝。...
相知
河中献捷
郑衮
叛将忘恩久，王师不战通。凯歌千里内，喜气二仪中。
寇尽条山下，兵回汉苑东。将军初执讯，明主欲论功。
落日烟尘静，寒郊壁垒空。苍生幸无事，自此乐尧风。...
落日
临川羡鱼·曾是归家客
郑衮
曾是归家客，今年且未旋。游鳞方有待，织网岂能捐。
向水烟波夕，吟风岁月迁。莓苔生古岸，葭菼变清川。
不逐沧波叟，还宗内外篇。良辰难自掷，此日愿忘筌。...
内外
织鸟·季春三月里
郑衮
季春三月里，戴胜下桑来。映日华冠动，迎风绣羽开。
候惊蚕事晚，织向女工裁。旅宿依花定，轻飞绕树回。
欲过高阁柳，更拂小庭梅。所寄一枝在，宁忧弋者猜。...
高阁
华林园早梅
郑衮
晓日东楼路，林端见早梅。独凌寒气发，不逐众花开。
素彩风前艳，韶光雪后催。蕊香沾紫陌，枝亚拂青苔。
止渴曾为用，和羹旧有才。含情欲攀折，瞻望几裴回。...
青苔
龙池春草·暖积龙池绿
郑衮
暖积龙池绿，晴连御苑春。迎风茎未偃，裛露色犹新。
苒苒分阶砌，离离杂荇苹。细丛依远渚，疏影落轻沦。
迟引萦花蝶，偏宜拾翠人。那怜献赋者，惆怅惜兹辰。...
惆怅
玉壶冰·冬律初阴结
郑衮

冬律初阴结，寒冰贮玉壶。霜姿虽异禀，虹气亦相符。
对月光宜并，临池影不孤。贞坚方共济，同处岂殊途。
色莹连城璧，形分照乘珠。提携今在此，抱素节宁渝。
...
连城
潘安仁戴星看河阳花发
郑衮
行春潘令至，勤恤戴星光。为政宵忘寝，临人俗冀康。
晓花迎径发，新蕊满城香。秀色沾轻露，鲜辉丽早阳。
津桥见来往，空雾拂衣裳。桃李今无数，从兹愿比方。...
无数
好鸟鸣高枝
郑衮
养翮非无待，迁乔信自卑。影高迟日度，声远好风随。
云拂千寻直，花催百啭奇。惊人时向晚，求友听应知。
委质经三岁，先鸣在一枝。上林如可托，弱羽愿差池。...
差池
试越裳贡白雉
郑衮
素翟宛昭彰，遥遥自越裳。冰晴朝映日，玉羽夜含霜。
岁月三年远，山川九泽长。来从碧海路，入见白云乡。
作瑞兴周后，登歌美汉皇。朝天资孝理，惠化且无疆。...
无疆
敕赐三相马
郑衮
上苑骅骝出，中宫诏命传。九天班锡礼，三相代劳年。
顾主声犹发，追风力正全。鸣珂龙阙下，喷玉凤池前。
四足疑云灭，双瞳比镜悬。为因能致远，今日表求贤。...
骅骝
天骥呈材·至德符天道
郑衮
至德符天道，龙媒应圣明。追风奇质异，喷玉彩毛轻。
躞蹀形难状，连拳势乍呈。效材矜逸态，绝影表殊名。
岐路宁辞远，关山岂惮行。盐车虽不驾，今日亦长鸣。...
关山
天骥呈材·异产应尧年
郑衮
异产应尧年，龙媒顺制牵。权奇初得地，躞蹀欲行天。
讵假调金埒，宁须动玉鞭。嘶风深有恋，逐日定无前。
周满夸常驭，燕昭恨不传。应知流赭汗，来自海西偏。...
逐日
寒蝉树·一叶初飞日
郑衮
一叶初飞日，寒蝉益易惊。入林惭织细，依树愧身轻。
大干时容息，乔枝或借鸣。心由饮露静，响为逐风清。
忝有翩翾分，应怜嘒唳声。不知微薄影，早晚挂緌缨。...

郑衮的诗词名句全集
