诗人:李邺嗣
作品数目：21篇
朝代：清代
诗人简介：李邺嗣（1622-1680），原名文胤，也作文允，字邺嗣，又字淼亭，以字行，号杲堂，自号东洲遗老。鄞县（今浙江省宁波鄞州区）人，宋忠襄公李显忠之后。十二岁能诗，十六为诸生。其父参与抗清...
<<善哉行·登山采薇>> <<钳头一章招华杨诸公>> <<铁围·铁围重入骨余劖>> <<泊定海夜哭>> 
<<泊定海夜哭·频年国破泪>> <<泊定海夜哭·我实愁来此>> <<泊定海夜哭·飘泊吾生事>> <<哀甬东·穹庐夜徙后>> 
<<哀甬东·江干一夜雨>> 

李邺嗣的诗词全集

泊定海夜哭·频年国破泪
李邺嗣
频年国破泪，此日更难收。
积血知龙斗，遗民问马流。
乾坤迷鼓角，风雨溅刀头。
太息残生在，黄冠何所投。
风雨
哀甬东·穹庐夜徙后
李邺嗣
穹庐夜徙后，野哭动江东。
乱瓦栖云脚，荒炊坐马通。
霾深天未白，雾滃日难红。
庙火睢阳见，悲吟动晚风。
哀甬东·江干一夜雨
李邺嗣
江干一夜雨，何处洗腥尘。
赤野丰乌食，青烟杂马磷。
鬼房愁近夜，怨草虑无春。
此日高苍意，应怜三户民。
江干
江上·乱余野老哭
李邺嗣
乱余野老哭，天地黯然愁。
绝爨吹磷火，颓垣凑髑髅。
梦依荐黍定，家对旅葵秋。
尚有征租吏，频从白屋搜。
天地
善哉行·登山采薇
李邺嗣
登山采薇，重茧下山。幽壑飞霜，百草失颜。
蟋蟀就田，行复入户。秋气迁人，我栖何所？
抠衣夜立，瞻拜天枢。明明华汉，下烛微躯。
壮气不居，我发易迈。志郁万年，其过乃大。
采薇硁硁，是为末...
明明
钳头一章招华杨诸公
李邺嗣
忆向西台哭不禁，钳头此日续南音。
冰城初筑君先入，剑树犹开我复临。
干弱支天留士气，霜青薙草见臣心。
重泉疑隔无多路，预逐香风梦去寻。...
士气
铁围·铁围重入骨余劖
李邺嗣
铁围重入骨余劖，满国荆茨不可芟。
野旷侧身愁短褐，园荒托命失长镵。
三更自啮明茎草，一叶图开弱水帆。
欲逗残生竟何事，日来新制稻畦衫。...
残生
泊定海夜哭
李邺嗣
惊心前日事，野立久仓皇。
鳀壑沉楼舰，鼍宫葬国殤。
空城霾日脚，旧垒堕星芒。
横海威名重，何时下战洋？
威名
泊定海夜哭·我实愁来此
李邺嗣
我实愁来此，荒荒天地昏。
悲风嘶虎石，毅鬼立蛟门。
国史千年寄，臣心一日论。
关河戎马在，何地可招魂？
招魂
泊定海夜哭·飘泊吾生事
李邺嗣
飘泊吾生事，孤篷复一方。
江烽催鬓雪，野爨燎衣霜。
草木俱兵气，亲朋半战场。
犹怜心未已，啼眼望南阳。
战场
哀甬东·战垒村村见
李邺嗣
战垒村村见，愁云日日浓。
乱骸争白草，旧鬼失青松。
不断三江鼓，难消八月烽。
山居何处好，比屋有新春。
新春
哀甬东·筚栗频吹断
李邺嗣
筚栗频吹断，经旬敢一行。
巷初投犬吠，市稍贺人声。
家在移前尽，身从定后惊。
太平真足慕，容易偃柴荆。
容易
西陵绝句诗
李邺嗣
五寺钟声送夕曛，女冠犹着旧宫裙。
葫芦井畔伤心语，只许东洲遗老闻。
 
伤心
西陵绝句诗·沙涨钱塘事莫无
李邺嗣
沙涨钱塘事莫无，赪山浪到定山枯。
莫言白马扬波缓，尚有重潮文大夫。
 
大夫
西陵绝句诗·春雁仍飞竟不还
李邺嗣
春雁仍飞竟不还，两湖风物总潸潸。
北来高士今谁在，可有人登望洛山。
 
风物
西陵绝句诗·三台夕照尚余曛
李邺嗣
三台夕照尚余曛，相望于坟与岳坟。
一自苍公藏骨后，湖山如画遂三分。
 
夕照
西陵绝句诗·司马坟前客过频
李邺嗣
司马坟前客过频，灰飞常见纸钱新。
岂如哭祭文山客，只有西台甲乙人。
司马
口占呈全完白
李邺嗣
全家豆种晚逾良，粒粒肥甘荚亦香。
记得白斋诗句好：满园秋兴过南庄。
粒肥
口占呈全完白·每到秋深摘满筐
李邺嗣
每到秋深摘满筐，须教烂煮妙非常。
诸公任设盘中馔，不及先生豆荚香。
非常
口占呈全完白·一盂佳豆一编诗
李邺嗣
一盂佳豆一编诗，两物相当请易之。
若说尝来风味好，杲堂犹自略便宜。
风味
口占呈全完白·先生七十健非常
李邺嗣
先生七十健非常，好事频来索寿章。
但使岁餐园豆饱，人间何用大还方？

李邺嗣的诗词名句全集
