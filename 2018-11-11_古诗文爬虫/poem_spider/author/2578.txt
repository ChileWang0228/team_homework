诗人:史弥大
作品数目：6篇
朝代：宋代
诗人简介：史弥大，字方叔，四明（今浙江宁波）人。浩长子。孝宗乾道五年进士。淳熙元年，为校书郎。三年，除秘书丞。四年，为浙西提举。九年，为宗正少卿兼太子侍讲。十二年，权礼部侍郎、太...
<<雪窦飞雪亭>> <<送别任龙图>> <<过蒋学正三径庵>> <<谒越公墓·满眼松楸护石茔>> 
<<挽崔舍人·忆昨登瀛日>> <<挽崔舍人·在昔夸三喜>> 

史弥大的诗词全集

雪窦飞雪亭
史弥大
苍岷万仞起岩峦，潺瀑霏霏尽日寒。
倒泻银河拖白练，人间应作六花看。
银河
送别任龙图
史弥大
江上飞樯高数寻，西风客路思难禁。
三千奏议曾经国，十万兵屯已属心。
官驿疏梅春意足，楚天孤鹜晓烟沉。
闽南君去才称最，慰我秋鸿达好音。...
春意
过蒋学正三径庵
史弥大
纷纷处世羡鸣珂，君隐考盘诗独哦。
三径早知皆坦路，一庵聊复障颓波。
田园无悔归家晚，松柏存看绕舍多。
笑我身闲闲未得，不知何日再相过。...
田园
谒越公墓·满眼松楸护石茔
史弥大
满眼松楸护石茔，此来倍觉暗伤情。
烟云深处眠翁仲，俎豆香时荐特牲。
一寺近回溪水曲，万山青向墓门横。
杨花无限萦春思，送我轻舟十里程。...
万山
挽崔舍人·忆昨登瀛日
史弥大
忆昨登瀛日，相亲意最深。
耽书加我辟，体国见君心。
遽就黄粱梦，空遗丹扆箴。
堂堂那复有，衰涕泫沾襟。
堂堂
挽崔舍人·在昔夸三喜
史弥大
在昔夸三喜，于今萃一门。
周还陪帝学，终始代王言。
晋擢倾人望，规陈悉治原。
彼苍无处问，才大合调元。

史弥大的诗词名句全集
