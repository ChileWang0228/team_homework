诗人:汤悦
作品数目：19篇
朝代：唐代
诗人简介：殷崇义，文圭子，池州青阳（今属安徽）人。事南唐嗣主，官至学士，历枢密使。嗣主迁南都，辅太子留守金陵，进右仆射同平章事。开宝二年罢为润州节度使，仍同平章事。及贬制度，以司空...
<<元宗钓鱼无获进诗>> <<别诸同志>> <<咏皖公山>> <<建州节帅更代筵上献诗>> 
<<题纸鸢止宋齐丘哭子>> <<早春寄华下同志>> <<送德林郎中学士赴东府>> <<送钟员外·静追苹末兴>> 
<<奉元宗命咏苑中白野鹊>> 

汤悦的诗词全集

早春寄华下同志
汤悦
正是花时节，思君寝复兴。市沽终不醉，春梦亦无凭。
岳面悬清雨，河心走浊冰。东门一条路，离恨正相仍。
时节
别诸同志
汤悦
随阳来万里，点点度遥空。影落长江水，声悲半夜风。
残秋辞绝漠，无定似惊蓬。我有离群恨，飘飘类此鸿。
半夜
元宗钓鱼无获进诗
汤悦
玉甃垂钩兴正浓，碧池春暖水溶溶。
凡鳞不敢吞香饵，知是君王合钓龙。
溶溶
咏皖公山
汤悦
龙舟轻飐锦帆风，正值宸游望远空。
回首皖公山色翠，影斜不到寿杯中。
回首
送钟员外·万物中萧洒
汤悦
万物中萧洒，修篁独逸群。贞姿曾冒雪，高节欲凌云。
细韵风初发，浓烟日正曛。因题偏惜别，不可暂无君。
惜别
送钟员外·送人多折柳
汤悦
送人多折柳，唯我独吟松。若保岁寒在，何妨霜雪重。
森梢逢静境，廓落见孤峰。还似君高节，亭亭鲜继踪。
廓落
建州节帅更代筵上献诗
汤悦
旌旗赴天台，溪山晓色开。
万家悲更喜，迎佛送如来。
天台
题纸鸢止宋齐丘哭子
汤悦
安排唐祚革强吴，尽是先生作计谟。
一个孩儿拼不得，让皇百口合何如。
孩儿
送德林郎中学士赴东府
汤悦
离情折杨柳，此别异春哉。含露东篱艳，泛香南浦杯。
惜持行次赠，留插醉中回。暮齿如能制，玉山甘判颓。
玉山
送钟员外·静追苹末兴
汤悦
静追苹末兴，况复值萧条。猛势资新雁，寒声伴暮潮。
过山云散乱，经树叶飘飖。今日烟江上，征帆望望遥。
云散
奉元宗命咏苑中白野鹊
汤悦
碧岩深洞恣游遨，天与芦花作羽毛。
要识此来栖宿处，上林琼树一枝高。
上林
再次前韵代梅答
汤悦
托植经多稔，顷筐向盛时。枝条虽已故，情分不曾移。
莫向阶前老，还同镜里衰。更应怜堕叶，残吹挂虫丝。
枝条
咏卧牛·曾遭宁戚鞭敲角
汤悦
曾遭宁戚鞭敲角，又被田单火燎身。
闲向斜阳嚼枯草，近来问喘为无人。
向斜
奉和圣制送邓王牧宣城
汤悦
千里陵阳同陕服，凿门胙土寄亲贤。曙烟已别黄金殿，
晚照重登白玉筵。江上浮光宜雨后，郡中远岫列窗前。
天心待报期年政，留与工师播管弦。...
白玉
鼎臣学士侍郎以东馆庭梅昔翰苑之毫末今复半枯
汤悦
忆见萌芽日，还怜合抱时。旧欢如梦想，物态暗还移。
素艳今无几，朱颜亦自衰。树将人共老，何暇更悲丝。
无几
鼎臣学士侍郎楚金舍人学士以再伤
汤悦
人物同迁谢，重成念旧悲。连华得琼玖，合奏发埙篪。
余枿虽无取，残芳尚获知。问君何所似，珍重杜秋诗。
珍重
送钟员外·丽汉金波满
汤悦
丽汉金波满，当筵玉斝倾。因思频聚散，几复换亏盈。
光彻离襟冷，声符别管清。那堪还目此，两地倚楼情。
别管
送德林郎中学士赴东府·掺袂向江头
汤悦
掺袂向江头，朝宗势未休。何人乘桂楫，之子过扬州。
飒飒翘沙雁，漂漂逐浪鸥。欲知离别恨，半是泪和流。
飒飒
送德林郎中学士赴东府·上善湛然秋
汤悦
上善湛然秋，恩波洽帝猷。谩言生险浪，岂爽见安流。
泛去星槎远，澄来月练浮。滔滔对离酌，入洛称仙舟。

汤悦的诗词名句全集
