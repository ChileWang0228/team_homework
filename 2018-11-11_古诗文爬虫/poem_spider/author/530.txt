诗人:张辞
作品数目：22篇
朝代：唐代
诗人简介：张辞，一作张绰。生卒年、籍贯皆不详。懿宗咸通初应进士试下第后，屡游淮海间。有道术，常养气绝粒，好酒耽棋，不事丹药。曾游盐城，因酒醉被系，醒后献诗陈情，遂获释。或传其后...
<<又诗·省悟前非一息间>> <<寄袁州陈智周>> <<谢令学道诗>> <<登杭州秦望山>> 
<<题壁·争那金乌何>> <<丈人山诗>> <<上升歌·玉皇有诏登仙职>> <<题龙兴观壁>> 
<<上盐城令述德诗>> 

张辞的诗词全集

又诗·省悟前非一息间
张辞
省悟前非一息间，更抛闲事弃尘寰。徒夸美酒如琼液，
休恋娇娥似玉颜。含笑谩教情面厚，多愁还使鬓毛斑。
含笑
谢令学道诗
张辞
何用梯媒向外求，长生只合内中修。
莫言大道人难得，自是行心不到头。
长生
又诗·云中幸有堪归路
张辞
云中幸有堪归路，无限青山是我山。
何用烧丹学驻颜，闹非城市静非山。
时人若觅长生药，对景无心是大还。
城市
题壁·争那金乌何
张辞
争那金乌何，头上飞不住。红炉漫烧药，玉颜安可驻。
今年花发枝，明年叶落树。不如且饮酒，莫管流年度。
明年
寄袁州陈智周
张辞
名山相别后，别后会难期。金鼎销红日，丹田老紫芝。
访君虽有路，怀我岂无诗。休羡繁华事，百年能几时。
繁华
上升歌·玉皇有诏登仙职
张辞
玉皇有诏登仙职，龙吐云兮凤着力。眼前蓦地见楼台，
异草奇花不可识。我向大罗观世界，世界即如指掌大。
当时不为上升忙，一时提向瀛洲卖。...
世界
登杭州秦望山
张辞
太乙初分何处寻，空留历数变人心。九天日月移朝暮，
万里山川换古今。风动水光吞远峤，雨添岚气没高林。
秦皇谩作驱山计，沧海茫茫转更深。...
茫茫
丈人山诗
张辞
春冻晓鞯露重，夜寒幽枕云生。
岂是与山无素，丈人着帽相迎。
题龙兴观壁
张辞
世有无穷事，生知遂百春。
问程方外路，宜是上清人。
方外
上盐城令述德诗
张辞
门风常有蕙兰馨，鼎族家传霸国名。容貌静悬秋月彩，
文章高振海涛声。讼堂无事调琴轸，郡阁何妨醉玉觥。
今日东渐桥下水，一条从此镇常清。...
容貌
又诗一首
张辞
昔日曾随魏伯阳，无端醉卧紫金床。
东君谓我多情赖，罚向人间作酒狂。
间作
别令诗·张辞张辞自不会
张辞
张辞张辞自不会，天下经书在腹内。
身即腾腾处世间，心即逍遥出天外。
处世
赠吴生·露下瑶簪湿
张辞
露下瑶簪湿，云生石室寒。
星坛鸾鹤舞，丹灶虎龙蟠。
醉歌·琴弹碧玉调
张辞
琴弹碧玉调，药炼白朱砂。
解酝顷刻酒，能开非时花。
碧玉
阳春曲·愁见唱阳春
张辞
愁见唱阳春，令人离肠结。
郎去未归家，柳自飘香雪。
阳春
寄杜光庭
张辞
试问朝中为宰相，何如林下作神仙。
一壶美酒一炉药，饱听松风清昼眠。
宰相
答常学士
张辞
罢修儒业罢修真，养拙藏愚春复春。到老不疏林里鹿，
平生难见日边人。洞桃深处千林锦，岩雪铺时万草新。
深谢名贤远相访，求闻难博凤为邻。...
平生
渔父引·村寺钟声度远滩
张辞
村寺钟声度远滩，半轮残月落山前。
徐徐拨棹却归湾，浪叠朝霞锦绣翻。
徐徐
渔父引·渔弟渔兄喜到来
张辞
渔弟渔兄喜到来，波官赛却坐江隈。
椰榆杓子木瘤杯，烂煮鲈鱼满案堆。
答高安宰
张辞
何须问我道成时，紫府清都自有期。
手握药苗人不识，体含金骨俗争知。
高安
赠僧昭莹
张辞
南北东西路，人生会不无。早曾依阁皂，又却上玄都。
云片随天阔，泉声落石孤。何期早相遇，乐共煮菖蒲。
菖蒲
垄穴遗诗
张辞
虚劳营殡玉山前，殡后那知已脱蝉。应是元神归洞府，
更与遗魄在黄泉。灵台已得修真诀，尘世空留悟道篇。
堪叹浮生今古事，北邙山下草芊芊。...

张辞的诗词名句全集
