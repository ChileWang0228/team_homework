诗人:张次贤
作品数目：9篇
朝代：宋代
诗人简介：张次贤，字子斋，仙居（今属浙江）人。光宗绍熙四年进士。寧宗嘉定四年（一二一一）知上高县。歷通判衢州、临安府。十二年，除监察御史。十三年，擢右正言兼侍讲。十四年，除左司諫...
<<挽赵秋晓·早向南宫掇一筹>> <<寄王祥季昆>> <<崔清献公祠堂落成>> <<同陈提举庸郭安抚晞宗玩月南峰>> 
<<过郭继一处士草堂>> <<寄崔嘉彦>> <<山居杂兴·深林树色翠重重>> <<次太守郑安恭探梅过西湖韵>> 
<<西湖韵·亭亭冰质照溪明>> 

张次贤的诗词全集

挽赵秋晓·早向南宫掇一筹
张次贤
早向南宫掇一筹，英声藉藉出南州。
襟怀雪月五更晓，器宇江天万顷秋。
方羡庐山高筑室，奚虞夜壑遽藏舟。
天朝弗为期文地，才羡如公不久留。...
久留
过郭继一处士草堂
张次贤
爱寂尘轩冕，辞荣结草茨。
午云封石磴，春鸟语花枝。
茶熟琴三弄，诗成酒一卮。
笑予长鞅掌，暂此共栖迟。
共栖
山居杂兴·深林树色翠重重
张次贤
深林树色翠重重，一枕蘧蘧蝶翅浓。
好鸟乍啼惊梦觉，可人山色人帘栊。
重重
次太守郑安恭探梅过西湖韵
张次贤
金方正位凿平湖，物景堪将入画图。
两岸雨垂杨柳重，一汀沙立鹭鸶孤。
泓澄良夜摇明月，潋滟高秋蘸碧芦。
寓目潇湘徒有约，残阳归去独踌躇。...
潋滟
西湖韵·亭亭冰质照溪明
张次贤
亭亭冰质照溪明，虢虢如闻环佩声。
初讶玉妃游月地，但无他仗引霓旌。
使君再约殷勤赏，天意从教烂漫晴。
诗律清严谁敢犯，七言今始见长城。...
烂漫
寄王祥季昆
张次贤
右军孙子总奇才，一别俄惊秋又来。
冠佩正宜朝凤阙，钓竿未许老鳌台。
云昏野寺疏钟断，潮落寒汀野鹤回。
咫尺相思不相见，渴心吟望欲生灰。...
咫尺
崔清献公祠堂落成
张次贤
象笏犹存旧典型，魏谟亦此振家声。
矧今故第堂堂复，不日新祠恰恰成。
嘉定间关全蜀险，端平仓卒护乡城。
此功此德垂千古，自有人人香火情。...
香火
同陈提举庸郭安抚晞宗玩月南峰
张次贤
山中有佳客，山上月增明。
廊庙心同赤，江湖梦独清。
半庭业树影，万籁淡秋声。
把手情何极，呼童问麹生。
把手
寄崔嘉彦
张次贤
厌踏千山折，欣逢屋数椽。
衣冠存古制，松雪对华巅。
自漉瓮中酒，仍烹涧底泉。
桃源疑此是，不必问神仙。

张次贤的诗词名句全集
