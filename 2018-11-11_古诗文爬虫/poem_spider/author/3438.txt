诗人:罗必元
作品数目：17篇
朝代：宋代
诗人简介：罗必元，字亨父，隆兴进贤人。南宋文学家、诗人。嘉定十年进士。调咸宁尉，抚州司法参军，崇仁丞，复摄司法。郡士曾极题金陵行宫龙屏，迕丞相史弥远，谪道州，解吏窘极甚。必元释...
<<南轩·万松盘岭势回环>> <<凭高怀古>> <<秦淮·秦淮横贯帝王州>> <<清凉寺竹>> 
<<赏心亭·胜心分明可赏心>> <<题半山寺·道德文章一世师>> <<乌衣巷·乌衣池馆一时新>> <<卞壶墓·节义之风古所褒>> 
<<长干里·山垅中间号曰干>> 

罗必元的诗词全集

赏心亭·胜心分明可赏心
罗必元
胜心分明可赏心，江山满目饱登临。
洛阳黯淡烟云远，多少英雄泪染襟。
英雄
南轩·万松盘岭势回环
罗必元
万松盘岭势回环，才抱青溪浸碧山。
莫道南轩专一壑，古今天下共曾颜。
专一
凭高怀古
罗必元
凭高怀古思悠悠，遥想骑驴白下游。
不是龙眠图画裹，如今亲到蒋山头。
图画
秦淮·秦淮横贯帝王州
罗必元
秦淮横贯帝王州，万瓦鳞鳞枕碧流。
系艇莫愁何处去，绿杨深巷有青楼。
青楼
清凉寺竹
罗必元
清凉世界竹如云，旧日君王爱此君。
时代改迁龙变化，荒山啼鸟不堪闻。
变化
题半山寺·道德文章一世师
罗必元
道德文章一世师，只伤学术欠通时。
不思翻动熙宁祸，却欲重修作福基。
翻动
乌衣巷·乌衣池馆一时新
罗必元
乌衣池馆一时新，晋宋齐梁旧主人。
无处可寻王谢宅，落花啼鸟秣陵春。
时新
卞壶墓·节义之风古所褒
罗必元
节义之风古所褒，清谈於晋视如毛。
百年王谢丘墟了，惟卞将军墓最高。
将军
长干里·山垅中间号曰干
罗必元
山垅中间号曰干，此干长里盛衣冠。
想应王谢朝回后，日日行人看绣鞍。
中间
定林寺·罢相归来再读书
罗必元
罢相归来再读书，定林庵内守清虚。
少年错解周官处，悔杀当朝是误渠。
少年
凤凰台·振衣快上凤凰游
罗必元
振衣快上凤凰游，极目中原泪欲流。
慨叹兴亡思太白，永言眇邈忆齐丘。
乌衣已往人千古，白鹭依然月一洲。
君子坐朝今在治，重恢关洛不须愁。...
君子
金莲步·金陵佳丽不虚传
罗必元
金陵佳丽不虚传，浦浦荷花水上仙。
未会与民同乐意，却於宫裹看金莲。
乐意
金陵作·六朝遗迹旧山川
罗必元
六朝遗迹旧山川，万里长江当守边。
一念易骄人事废，不关飞渡北来船。
遗迹
新亭·五马来时集宴游
罗必元
五马来时集宴游，江山风景勿关愁。
合思戮力中原语，对泣何须作楚囚。
中原
雨花台·萧帝倾心向佛家
罗必元
萧帝倾心向佛家，谩言天女坠天花。
芦僧一叶横江去，回首梁园日脚斜。
回首
周处台·周处豪雄亦可人
罗必元
周处豪雄亦可人，勇於迁善罕前闻。
区区未说除蛟虎，一念中间舜跖分。
区区
驻马坡·一登伟观眇山河
罗必元
一登伟观眇山河，下有将军驻马坡。
不是胸中兵十万，长江天险误人多。

罗必元的诗词名句全集
