诗人:林概
作品数目：15篇
朝代：宋代
诗人简介：林概，字端甫，福清人，高之子也。景祐进士，试礼部第一，以秘书省校书郎知长兴县。会岁饥，富室闭籴。概出俸粟以赈，因劝其土豪各输数千石，全活甚众。移知连州，康定初，数上疏言事...
<<汲水诗·汲水佳人立晓风>> <<书红帕·囊香著郎衣>> <<剡郊野思>> <<离席·何处骊驹杂楚歌>> 
<<伏波将军庙>> <<西湖·舞凤翔龙拱帝城>> <<题曲水阁>> <<越中五咏>> 
<<书怀·门对云霄碧玉流>> 

林概的诗词全集

书怀·门对云霄碧玉流
林概
门对云霄碧玉流，数声渔笛一江秋。
衡阳雁断楚天阔，几度潮来问故舟。
衡阳
汲水诗·汲水佳人立晓风
林概
汲水佳人立晓风，青丝辗尽辘轳空。
银瓶触破残妆影，零乱桃花满井红。
桃花
书红帕·囊香著郎衣
林概
囊香著郎衣，经绡著郎手。
此意不及绡，共郎永长久。
剡郊野思
林概
密树芳秾碧草齐，春华微度绿阴低。
溪连嵊水兴何尽，路接仙源人自迷。
落絮有情风上下，好花无语日东西。
故园桃李经年别，一望归心绕翠蹊。...
归心
离席·何处骊驹杂楚歌
林概
何处骊驹杂楚歌，楚人归思吒云萝。
河阳望竟妾心远，金谷别来郎恨多。
往事一春空物态，闲情千里旧风波。
归时莫听陇头水，肠断不禁年少何。...
往事
伏波将军庙
林概
尉佗尺檄黄关闭，天欲亡秦盛汉家。
一日将军通战棹，何曾五岭限中华。
将军
西湖·舞凤翔龙拱帝城
林概
舞凤翔龙拱帝城，秀涵积水驻川灵。
青山楼观排云出，画舫笙歌隔柳听。
撩乱花光浮绮陌，参差马影绕旗亭。
振衣直上南峰顶，谁似盘溪却独醒。...
参差
题曲水阁
林概
胜绝千岩地，清涵一水滨。
石泉寒绕涧，山木翠和春。
秀人壶中望，幽凝物外身。
贤侯足真赏，王谢有芳尘。
石泉
越中五咏
林概
越绝烟光隐翠微，兰亭春色送行衣。
风清汉相鸣樵径，台古任公落钓矶。
绣被歌残人竟远，桃花源静客忘归。
凭君莫上秦山望，千古骊宫对夕晖。...
桃花
鉴湖月夜行舟
林概
湖光如鉴月如珪，月下湖中两桨飞。
鹤氅四垂冰骨爽，夜深疑自广寒归。
月夜
西村·绿郊凝望久徘徊
林概
绿郊凝望久徘徊，落日川原映古台。
江上晚风三弄笛，陇头春信一枝梅。
东西陌外烟光度，紫翠峰前霁色开。
不是罗敷莫迥首，城南五马使君来。...
光度
野塘·漠漠横塘一水通
林概
漠漠横塘一水通，霏霏轻蔼夕阳中。
吴娘晚唱穿菱叶，楚客春心吒蕙丛。
烟外蒹葭间倚路，波间舴艋半凌风。
江南景好游人去，二月大埋花艳红。...
江南
野无讌集
林概
碧树阴浓曲沼滨，赏心何处乐游频。
东吴景物兰亭晚，西洛烟光梓泽春。
香散落梅忘怨笛，绿铺幽草妒芳茵。
风云流散苦无定，且学阳池倒载身。...
散落
挽公择兄
林概
久历金门贵，未酬黄屋知。
如闻天禄客，抱恨作铭时。
抱恨
桃华·细雨春寒江上时
林概
细雨春寒江上时，小桃欹树出疏篱。
从教一簇开无主，终不留题崔护诗。

林概的诗词名句全集
