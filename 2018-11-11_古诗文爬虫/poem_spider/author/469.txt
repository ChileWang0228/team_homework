诗人:许坚
作品数目：25篇
朝代：唐代
诗人简介：许坚，生卒年不详。 庐江(今属安徽)人。性朴野，有异术，多谈神仙之事。适意往来，行踪不定。或寓庐山白鹿洞，或居茅山，或游九华山。早年尝以时事干南唐李氏，以其狂戆，不为所...
<<同家兄哭乔侍郎>> <<太傅相公以东观庭梅西垣旧植昔陪盛赏>> <<贻耀州将>> <<题杨克俭池馆>> 
<<题金山·灵山一峰秀>> <<上舍人徐铉>> <<和徐舍人九月十一日见寄>> <<后湖·雷轰叠鼓火翻旗>> 
<<送程德琳郎中学士>> 

许坚的诗词全集

同家兄哭乔侍郎
许坚
诸公长者郑当时，事事无心性坦夷。但是登临皆有作，
未尝相见不伸眉。生前适意无过酒，身后遗言只要诗。
三日笑谈成理命，一篇投吊尚应知。...
遗言
太傅相公以东观庭梅西垣旧植昔陪盛赏
许坚
静对含章树，闲思共有时。香随荀令在，根异武昌移。
物性虽摇落，人心岂变衰。唱酬胜笛曲，来往韵朱丝。
摇落
贻耀州将
许坚
 翩翩归尽塞垣鸿，隐隐惊开蛰户虫。渭北离愁春色里，
江南家事战尘中。还同逐客纫兰佩，谁听缧囚奏土风。
多谢贤侯振吾道，免令搔首泣途穷。...
多谢
题金山·灵山一峰秀
许坚
灵山一峰秀，岌然殊众山。盘根大江底，插影浮云间。
雷霆常间作，风雨时往还。象外悬清影，千载长跻攀。
往还
太傅相公与家兄梅花酬唱许缀末篇再赐新诗
许坚
重叹梅花落，非关塞笛悲。论文叨接萼，末曲愧吹篪。
枝逐清风动，香因白雪知。陶钧敷左悌，更赋邵公诗。
清风
题茅山观
许坚
常恨清风千载郁，洞天令得恣游遨。松楸古色玉坛静，
鸾鹤不来青汉高。茅氏井寒丹已化，玄宗碑断梦仍劳。
分明有个长生路，休向红尘叹二毛。...
红尘
题杨克俭池馆
许坚
经旬因雨不重来，门有蛛丝径有苔。
再向白莲亭上望，不知花木为谁开。
花木
上舍人徐铉
许坚
几宵烟月锁楼台，欲寄侯门荐下才。
满面尘埃人不识，谩随流水出山来。
尘埃
和徐舍人九月十一日见寄
许坚
衡门寂寂逢迎少，不见仙郎向五旬。
莫问龙山前日事，菊花开却为闲人。
前日
后湖·雷轰叠鼓火翻旗
许坚
雷轰叠鼓火翻旗，三异翩翩试水师。
惊起黑龙眠不得，狂风猛雨不多时。
狂风
送程德琳郎中学士
许坚
瓜步妖氛灭，昆冈草树青。终朝空望极，今日送君行。
报政秋云静，微吟晓月生。楼中长可见，特用灭离情。
郎中
秋词·井梧纷堕砌
许坚
井梧纷堕砌，寒雁远横空。
雨久莓苔紫，霜浓薜荔红。
薜荔
和徐鼎臣见寄
许坚
平生中表最情亲，浮世那堪聚散频。谢脁却吟归省阁，
刘桢犹自卧漳滨。旧游半似前生事，要路多逢后进人。
且喜新吟报强健，明年相望杏园春。...
前生
献周世宗
许坚
三年耀武群雄服，一日回銮万国春。
南北通欢永无事，谢恩归去老陪臣。
南北
代京妓越宾答徐铉
许坚
一幅轻绡寄海滨，越姑长感昔时恩。
欲知别后情多少，点点凭君看泪痕。
泪痕
寄麻姑仙坛道士
许坚
别后相思鹤信稀，郡楼南望远峰迷。人归仙洞云连地，
花落春林水满溪。白发只应悲镜镊，丹砂犹待寄刀圭。
方平车驾今何在，常苦尘中日易西。...
丹砂
赠韩定辞
许坚
燧林芳草绵绵思，尽日相携陟丽谯。
别后巏嵍山上望，羡君时复见王乔。
绵绵
答马彧·崇霞台上神仙客
许坚
崇霞台上神仙客，学辨痴龙艺最多。
盛德好将银管述，丽词堪与雪儿歌。
儿歌
献江淮郡守卢公
许坚
塞诏东来淝水滨，时情惟望秉陶钧。
将军一阵为功业，忍见沙场百战人。
功业
南山池·翡翠戏翻荷叶雨
许坚
翡翠戏翻荷叶雨，鹭鸶飞破竹林烟。
时沽村酒临轩酌，拟摘新茶靠石煎。
翡翠
嘲庐山道士
许坚
啖肉先生欲上升，黄云踏破紫云崩。
龙腰鹤背无多力，传与麻姑借大鹏。
道士
赠织锦人
许坚
札札机声晓复晡，眼穿力尽竟何如。
美人一曲成千赐，心里犹嫌花样疏。
花样
登游齐山
许坚
星使南驰入楚重，此山偏得驻行踪。
落花满地月华冷，寂寞旧山三四峰。
月华
游溧阳下山寺
许坚
地枕吴溪与越峰，前朝恩锡灵泉额。竹林晴见雁塔高，
石室曾栖几禅伯。荒碑字没秋苔深，古池香泛荷花白。
客有经年说别林，落日啼猿情脉脉。...
荷花
题幽栖观
许坚
仙翁上升去，丹井寄晴壑。山色接天台，湖光照寥廓。
玉洞绝无人，老桧犹栖鹤。我欲掣青蛇，他时冲碧落。

许坚的诗词名句全集
