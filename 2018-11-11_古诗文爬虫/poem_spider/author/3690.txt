诗人:吕定
作品数目：26篇
朝代：宋代
诗人简介：吕定（约公元1169年前后在世）字仲安，新昌（今属浙江）人，吕由诚曾孙。生卒年均不详，约宋孝宗乾道中前后在世。孝宗朝，以武功迁从义郎，历殿前都指麾，龙虎上将军。定博学工诗，著有...
<<调兵·年少谈兵胆气豪>> <<过峡山寺>> <<过小孤山>> <<扈驾·八月秋高战马肥>> 
<<怀古·我昔游海上>> <<金陵旅夜>> <<戏马台·据鞍指挥八千兵>> <<登彭城楼>> 
<<班师·紫塞回来雪正晴>> 

吕定的诗词全集

登越王台
吕定
海上荒台草树平，登临不尽古人情。
白云万里怀亲舍，红日中天望帝京。
百粤山咱秋历落，山城楼阁晚峥嵘。
醉来徙倚栏干曲。听彻西风画角声。...
山城
扈驾·八月秋高战马肥
吕定
八月秋高战马肥，观兵郊外振天威。
一声凤吹迎鸾驭，五色龙文杂衮衣。
剑战横空金气肃，旌旗映日彩云飞。
令严星火诸军奋，直斩单于塞上归。...
旌旗
班师·紫塞回来雪正晴
吕定
紫塞回来雪正晴，王师百万拥连营。
马嘶大地山河壮，旗卷长空日月明。
龙虎台高千嶂耸，凤皇城近五云生。
圣颜有喜天心顺，中外欢闻奏凯歌。...
凤皇
戏马台·据鞍挥指八千兵
吕定
据鞍挥指八千兵，昔日中原几战争。
追鹿已无秦社稷，逝骓方叹楚歌声。
英雄事往人何在，寂寞台空草自生。
回首云山青矗矗，黄流依旧绕彭城。...
寂寞
过小孤山
吕定
八月灵槎溯海门，翠云台上本谎樽。
峰头楼合相高下，水底鱼龙自吐吞。
万古青天留玉柱，五更红日涌金盆。
宦游不尽登临兴，欲洗苍苔颂圣恩。...
五更
戏马台·据鞍指挥八千兵
吕定
据鞍指挥八千兵，昔日中原几战争。
追鹿已无秦社稷，逝骓方叹楚歌声。
英雄事往人何在，寂寞台空草自生。
回首云山青矗矗，黄流依旧绕彭城。...
寂寞
登东岳山
吕定
海内名山孰与齐，清风掖我上丹梯。
鹏程九万扶摇近，世界三千指顾低。
瀑挂天门惊霹雳，雨蒸日观出虹霓。
太平会见东封盛，玉简金书焕紫泥。...
天门
调兵·年少谈兵胆气豪
吕定
年少谈兵胆气豪，折冲千里岂辞劳。
旌旗影动秋风瑟，鼓角声回夜月高。
红锦裁鞍新试马，黄金装带旧悬刀。
临征自信军容盛，五色团花绣战袍。...
黄金
度大庾岭·凿破鸿蒙一窍通
吕定
凿破鸿蒙一窍通，至今传说九龄功。
天垂瘴雨蛮烟外，路入炎荒火树中。
万里关河瞻北极，两行旌旆过南雄。
鹧鸪声里端阳近，榕树青青荔子红。...
北极
望岱岳·岱宗东望郁嵯峨
吕定
岱宗东望郁嵯峨，万丈侧桥鸟外过。
秦树千年空老大，汉碑终古不消磨。
天坛夜静乘星斗，石磴春深长薜萝。
记得旧游曾载酒，颓然峰顶放长歌。...
星斗
雪夜·漠漠同云遍海涯
吕定
漠漠同云遍海涯，晓风寒逼绿窗纱。
飞扬鳞甲三午界，妆点楼台百万家。
何处妙歌金帐酒，谁人清对玉梅花。
便应石鼎融冰水，乌帽笼头自煮茶。...
梅花
过峡山寺
吕定
峡江江上峡山寺，落日峰峦翠作堆。
云拥半空楼殿出，天然一幅画图开。
仙人采药和光洞，释子翻经化乐台。
顾我红尘画马客，题诗无暇扫苍苔。...
无暇
怀古·我昔游海上
吕定
我昔游海上，东望三神山。
风波几万里，苍茫云霭间。
鱼龙自掀舞。天空日月閒。
神仙渺无迹，徐福去不还。
空余蓬莱阁，千载留人寰。...
天空
金陵旅夜
吕定
一雨皇都万象明，东风娇啭上林莺。
火烟亭馆春多少，钟鼓楼台夜几更。
枕上故园蝴蝶梦，枝头斜月杜鹃声。
银牋欲写长相忆，滚滚江流不尽情。...
杜鹃
登彭城楼
吕定
项王台上白云秋，亚夫坟前草树稠。
山色不随人事改，水声长近戍城流。
空余夜月龙神庙，无复春风燕子楼。
楚汉兴亡俱土壤，不须怀古重夷犹。...
春风
登翠云台
吕定
 一柱中流亦壮哉，分明世上有蓬莱。
帘开庐阜层层出，船汎岷山滚滚来。
夜冷神龙蟠水府，天青仙佩下瑶台。
閒将玉管吹明月，勾引翩翩彩凤回。...
天青
登广城楼
吕定
三尺龙泉事远游，越王台上望南州。
一天雨过千山晓，万里风来五月秋。
江郭楼台蛮客市，海门烟日蜑家舟。
临戎不有安边策，应愧常何荐马周。...
海门
奉天门朝贺
吕定
晓日初临万岁山，宝幢华盖列朝班。
九重天上来仙乐，五色云中识圣颜。
深殿卷帘香雾袅，近臣传制佩声还。
嵩呼齐祝恩如海，散八阳和满世间。...
世间
赴京·太白楼前雨乍收
吕定
太白楼前雨乍收，画船挝鼓上皇州。
肯因离别牵愁思，要把勋名事壮游。
千里关河旗带月，一天星斗剑横秋。
胸中賸有安边策，此去应当献冕旒。...
星斗
望峄山·极目东山秀色浓
吕定
极目东山秀色浓，紫霄千叶醉芙蓉。
题诗尚记仙人洞，飞佩曾过玉女峰。
树老孤桐秋露下，碑残古篆暮云封。
何时再醉天门月，卧听清风万壑松。...
清风
夜宿甓社湖
吕定
湖光如镜迥无山，耿耿银河路可攀。
万象不移天地外，一尘能到水云间。
月明孤屿森楼阁，夜静飞仙过佩环。
借问孟城何处是，微微灯火绿杨湾。...
灯火
谒金华寺六祖法堂
吕定
坐阅人间几百年，双趺浑似后来禅。
空空明镜台前地，寂寂红尘境外天。
风动法林处虎过，云生咒钵解龙眠。
至今月到层楼上，应共祥光午夜圆。...
午夜
游海珠寺
吕定
何年神物抱珠游，遗向沧浪第一洲。
五色化成金世界，六鳌擎出宝香楼。
光涵蛟室星辰动，影落龙宫日月浮。
万古团团天地里，磬声敲出海门秋。...
龙宫
游匡庐山
吕定
欲向匡庐观瀑布，便从鼓蠡骤楼船。
一声长啸来丹壑，千太飞流下碧天。
洞里楼台无岁月，云中鸡犬有神仙。
凭谁呼起巢松者，醉拥宫袍对酒眠。...
神仙
浴日亭和苏学士韵
吕定
危亭突兀倚青山，坐对扶桑碧海湾。
紫雾欲生龙伯庙，洪涛先涌虎门关。
光摇宇宙花生眼，影动阑干酒上颜。
遥望蓬莱宫阙晓，一轮飞挂碧云间。...
阑干
追和苏子瞻游峡山寺韵
吕定
山迥宝华阁，水绕金锁湾。
尘虑顿焉息，于兹开我颜。
疎钟日夕动，老僧林下还。
天风吹白云，悠悠满松关。
归猿有余悲，月明啸空山。
仙人自何来，翱翔八极间。
手把玉芙蓉，吟笑锵佩环。...

吕定的诗词名句全集
