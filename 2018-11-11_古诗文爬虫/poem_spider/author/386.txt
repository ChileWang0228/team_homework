诗人:翁绶
作品数目：20篇
朝代：唐代
诗人简介：翁绶，[唐]（约公元八七七年前后在世）字里、生卒年均不详，约唐僖宗乾符中前后在世。工诗，多作近体。咸通六年，（公元八六五年）举进士第。名不甚显，不知所终。...
<<登越王楼即事>> <<成都·月晓已开花市合>> <<吊孟昌图>> <<榆溪道上>> 
<<清晓卷帘>> <<诏放云南子弟还国>> <<幽轩·幽轩斜映山>> <<和王侍中谒张恶子庙>> 
<<及第后寄梁烛处士>> 

翁绶的诗词全集

成都·月晓已开花市合
翁绶
月晓已开花市合，江平偏见竹簰多。
好教载取芳菲树，剩照岷天瑟瑟波。
芳菲
登越王楼即事
翁绶
危楼送远目，信美奈乡情。转岸孤舟疾，衔山落照明。
萧条看草色，惆怅认江声。谁会登临恨，从军白发生。
惆怅
陇头吟·陇水潺湲陇树黄
翁绶
陇水潺湲陇树黄，征人陇上尽思乡。马嘶斜日朔风急，
雁过寒云边思长。残月出林明剑戟，平沙隔水见牛羊。
横行俱是封侯者，谁斩楼兰献未央。...
横行
幽轩·幽轩斜映山
翁绶
幽轩斜映山，空涧复潺潺。重叠岩峦趣，遥来窗户间。
桃花飘岫幌，燕子语松关。衣桁侵池翠，阶痕露藓斑。
临风清瑟奏，对客白云闲。眷恋青春色，含毫俯碧湾。...
临风
和王侍中谒张恶子庙
翁绶
青骨祀吴谁让德，紫华居越亦知名。未闻一剑传唐主，
长拥千山护蜀城。斩马威棱应扫荡，截蛟锋刃俟升平。
酂侯为国亲箫鼓，堂上神筹更布兵。...
升平
中秋夜思郑延美有作
翁绶
中秋中夜月，世说慑妖精。顾兔云初蔽，长蛇谁与勍。
未追良友玩，安用玉轮盈。此意人谁喻，裁诗穿禁城。
良友
吊孟昌图
翁绶
一章何罪死何名，投水惟君与屈平。
从此蜀江烟月夜，杜鹃应作两般声。
月夜
榆溪道上
翁绶
初日在斜溪，山云片片低。乡愁梦里失，马色望中迷。
涧底凄泉气，岩前遍绿荑。非关秦塞去，无事候晨鸡。
乡愁
清晓卷帘
翁绶
清晓意未惬，卷帘时一吟。槛虚花气密，地暖竹声深。
秀色还朝暮，浮云自古今。石泉惊已跃，会可洗幽心。
浮云
诏放云南子弟还国
翁绶
德被陪臣子，仁垂圣主恩。雕题辞凤阙，丹服出金门。
有泽沾殊俗，无征及犷辞。铜梁分汉土，玉垒驾鸾轩。
瘴岭蚕丛盛，巴江越巂垠。万方同感化，岂独自南蕃。...
同感
及第后寄梁烛处士
翁绶
绣毂寻芳许史家，独将羁事达江沙。十年辛苦一枝桂，
二月艳阳千树花。鹏化四溟归碧落，鹤栖三岛接青霞。
同袍不得同游玩，今对春风日又斜。...
碧落
春诗·南国韶光早
翁绶
南国韶光早，春风送腊来。水堤烟报柳，山寺雪惊梅。
练色铺江晚，潮声逐渚回。青旗问沽酒，何处拨寒醅。
韶光
策试夜潜纪长句于都堂西南隅
翁绶
褒衣博带满尘埃，独自都堂纳卷回。蓬巷几时闻吉语，
棘篱何日免重来。三条烛尽钟初动，九转丹成鼎未开。
尘埃
策试夜潜纪长句于都堂西南隅·残月渐低人扰扰
翁绶
残月渐低人扰扰，不知谁是谪仙才。
白莲千朵照廊明，一片升平雅颂声。
才唱第三条烛尽，南宫风月画难成。
升平
巴陵·孤城向夕原
翁绶
孤城向夕原，春入景初暄。绿树低官舍，青山在县门。
楼台疑结蜃，枕席更闻猿。客路何曾定，栖迟欲断魂。
枕席
新岭临眺寄连总进士
翁绶
关势遥临海，峰峦半入云。烟中独鸟下，潭上杂花熏。
寄远悲春草，登临忆使君。此时还极目，离思更纷纷。
登临
社日村居·鹅湖山下稻粱肥
翁绶
鹅湖山下稻粱肥，豚阱鸡栖对掩扉。
桑柘影斜春社散，家家扶得醉人归。
春社
婕妤怨·谗谤潜来起百忧
翁绶
谗谤潜来起百忧，朝承恩宠暮仇雠。火烧白玉非因玷，
霜翦红兰不待秋。花落昭阳谁共辇，月明长信独登楼。
繁华事逐东流水，团扇悲歌万古愁。...
悲歌
关山月·裴回汉月满边州
翁绶
裴回汉月满边州，照尽天涯到陇头。影转银河寰海静，
光分玉塞古今愁。笳吹远戍孤烽灭，雁下平沙万里秋。
况是故园摇落夜，那堪少妇独登楼。...
少妇
雨雪曲·边声四合殷河流
翁绶
边声四合殷河流，雨雪飞来遍陇头。铁岭探人迷鸟道，
阴山飞将湿貂裘。斜飘旌旆过戎帐，半杂风沙入戍楼。
一自塞垣无李蔡，何人为解北门忧。...

翁绶的诗词名句全集
