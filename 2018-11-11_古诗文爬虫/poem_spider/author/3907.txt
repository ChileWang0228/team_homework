诗人:林用中
作品数目：50篇
朝代：宋代
诗人简介：林用中，字择之,一字敬仲,号东屏,又号草堂，学者称草堂先生。福州古田人。曾从林光朝学，立志求明德、新民、止于至善之学。闻朱熹授徒建安，遂弃举业往学。乾道三年随朱...
<<自西园登山宿方广寺>> <<赠上封诸老>> <<题南台·山高从楼观>> <<后洞山口晚赋>> 
<<福岩寺回望岳市>> <<登祝融口占>> <<登山有作次敬夫韵>> <<醉下祝融峰>> 
<<至上封·岳背三冬雪>> 

林用中的诗词全集

晚霞·晚霞掩映祝融峰
林用中
晚霞掩映祝融峰，衡岳高低烂熳红。
愿学陵阳修炼术，朝餐一片趁天风。
修炼
题南台·山高从楼观
林用中
山高从楼观，天际有瑶台。
地僻烟霞静，门空云雾开。
兴图真绝域，形胜实崔巍。
久以平生慕，今年始得来。
崔巍
林间残雪时落锵然有声赋此
林用中
天花乱落类琼瑶，游赏行人觉路遥。
林畔残枝犹被压，数声佩玉遍青霄。
天花
胡文广仲与范伯崇自岳市来同登绝顶举酒极谈
林用中
自得中峰住，怜君冒雪来。
共登福岩寺，齐上古层台。
头酒酬佳兴，诗怀喜独开。
飘然尘世隔，谈论转堪哀。
谈论
方广寺睡觉次敬夫韵
林用中
寒溜山房太惨情，夜长枕畔听自泉声。
起来独自浑无语，牢落凄凉光澹泊清。
凄凉
方广奉怀定叟
林用中
相从偶到招提寺，独对西风忆羽人。
澹泊烟霞深处卧，百年衣钵此生身。
烟霞
自西园登山宿方广寺
林用中
登山极目望，梵宇自鲜明。
风度闲花落，云低野树清。
夜长人不寐，地僻月初生。
明发又归去，何能已此情。
月初
赠上封诸老
林用中
上封台观静，夕霁景偏清。
月下闻禅语，风中有磬声。
龙池留古足，雁塔寄余情。
借问房前树，东窗忽偃生。
后洞山口晚赋
林用中
西岭更西路，云岚最窈深。
水流千涧底，树合四时阴。
更得寻幽侣，何妨拥鼻吟。
笑看云出岫，谁似此无心。
无心
福岩寺回望岳市
林用中
福岩宝地几千年，宫殿朦胧锁暮烟。
游客回头怀相望，自知身在寂寥天。
回头
登祝融口占
林用中
托身天际外，寄足在云端。
俯仰心犹壮，登临眼尽宽。
乾坤真景界，风雪倍朝寒。
忽起烟霞想，相从结大还。
烟霞
登山有作次敬夫韵
林用中
壁立崔嵬不计寻，千峰罗列献奇深。
等闲伫立遥观遍，流水高山万古心。
伫立
醉下祝融峰
林用中
祝融高处怯寒风，浩荡飘凌震我胸。
今日与君同饮罢，愿狂酩酊下遥峰。
酩酊
至上封·岳背三冬雪
林用中
岳背三冬雪，真同不夜城。
野烟何晃荡，涧水助空明。
行橐多新句，青山有旧盟。
堂堂身世事，渠漫说三生。
堂堂
岳后步月·转缺霜轮出海边
林用中

转缺霜轮出海边，故人千里共婵娟。
山阴此夜明如炼，月白风清人未眠。

月白
又和敬夫韵·青山不老千年在
林用中
青山不老千年在，白发如丝两鬓新。
历尽高山数万里，未知何路是为真。
遇高台获信老诗集
林用中
今朝移步野云端，幸得新诗读夜阑。
识破中间真隐诀，月明风雪道休寒。
中间
游南岳风雪未已决策登山用敬夫春风楼韵
林用中
人言南山颠，烟霞从楼观。
俯瞰了坤倪，仰攀接天汉。
勇往愧未能，长吟湘水畔。
兹来渺遐思，风雪岂中断。
行行重行行，敢起自昼叹。
我闻精神交，石裂冰可泮。
阴沴驱层霄，杲日丽旭旦。...
精神
夜宿方广闻长老守荣化去敬夫感而赋诗次韵
林用中
上方长老已寻真，禅室空存锡杖新。
自是屋梁留夜月，可怜飘泊係留身。
可怜
崖边积雪取食清甚次敬夫韵
林用中
崖边琼玖吐清光，偶到山间得味尝。
一段奇香今已会，冰牙冷齿裂人肠。
奉伯承·芽吐金英风味长
林用中
芽吐金英风味长，我于僧舍得先尝。
饮时各尽卢仝量，去腻除繁有远香。
风味
雪消溪涨见山色可喜口占
林用中
雪消山色自青青，水涨溪流拍小汀。
行客悠悠心目快，漫题新句在空屏。
心目
行林间几三十里寒甚道旁有残火温酒举白方觉
林用中
高山绝顶雪千堆，凛裂冰肤这几回。
行到林间得残火，借它燃烬暖寒杯。
绝顶
同游岳麓道遇大雪马上次敬夫韵
林用中
遥瞻衡岳顶，云尽碧参差。
人从南方至，雪坠西崖垂。
谈玄问老子，鸣佩邀神妃。
飞花舞琼瑶，青壁比珠玑。
平生山水兴，行止只自知。
飘飖凌浩荡，犹恐太白低。
松持岁寒操，梅放冰雪姿。...
突兀
霜月·雪霁云收月满天
林用中
雪霁云收月满天，冰轮碾转净无烟。
几回寒色侵人冷，底信清光永永娟。
寒色
题福岩寺·久慕云间寺
林用中
久慕云间寺，相从此日来。
山僧留客坐，野老把松栽。
地拱千寻险，天遮四面开。
殷勤方外望，尘事不胜哀。
四面
台字韵·惆怅独徘徊
林用中
惆怅独徘徊，晴岚绕古台。
日从东海上，人自北山回。
峰老曾经雪，天寒不放梅。
野僧怜我倦，相观酒盈杯。
曾经
石廪峰次敬夫韵
林用中
石廪峰高直插天，芳名耿耿旧流传。
好推佳惠敷寰宇，始信人间大有年。
寰宇
十六日下山各赋二篇以纪时事云
林用中
匹马返归程，天寒雪眼明。
无穷身外事，难了世间情。
客向天边去，风含玉佩声。
别离与僧约，明岁再来迎。
别离
十三晨起雪晴前言果验用定王台韵赋诗
林用中
今朝风日好，抱病起登台。
山色愁无尽，江波去不回。
客怀无老草，节物又疏梅。
且莫催归骑，凭栏理一杯。
 
凭栏
马上口占次敬夫韵
林用中
寒雪飘飘白昼昏，征骢晓发向孤村。
途中风物来时异，吟罢新诗击酒尊。
新诗
泉声·穿云络日苦悲吟
林用中
穿云络日苦悲吟，涧底潺潺觅好音。
弦管笙簧寒碎玉，源头深处细追寻。
源头
马迹桥·此日驱车马迹桥
林用中
此日驱车马迹桥，远从师友步青霄。
登临不用还歧想，为爱山翁喜见招。
登临
马上举韩退之话口占
林用中
天寒愁思正茫茫，匹马周行野树苍。
遥想韩公昔年事，声名留得后来香。
昔年
莲花峰次敬夫韵
林用中
十丈花开自白莲，峰头花色更鲜妍。
分明会得濂溪趣，强作新诗续古篇。
新诗
枯木·数年抱叶不萌芽
林用中
数年抱叶不萌芽，终岁淹淹绝藓花。
廊庙大材工舍用，何须把节向人夸。
廊庙
敬夫用定王台韵赋诗因复次韵
林用中
寂寞番君后，光华帝子来。
千年遗故国，万事只空台。
日月东西见，湖山表里开。
从知爽鸠乐，莫做雍门哀。
日月
将下山有作
林用中
昔日乘舆住此山，爱山五日住山间。
今朝忽动思归兴，得伴先生杖屦还。
昔日
后洞雪压竹枝横道
林用中
山中景物自新奇，乘兴幽人写小诗。
洞里竹枝遭雪压，何人扶起向明诗。
新奇
赋罗汉果·团团硕果自流黄
林用中
团团硕果自流黄，罗汉芳名托上方。
寄语山僧留待客，多些滋味煮成汤。
滋味
福岩寺读张南湖旧诗
林用中
名公有意著新书，翰墨精神碧玉姿。
今日山中才读罢，经行已续少陵诗。
新书
方广圣灯次敬夫韵
林用中
灯长三世火长明，千里遗踪子细寻。
自是神光能永夜，不妨金偈更降心。
光能
方广版屋·上方古栋宇
林用中
上方古栋宇，年久自参差。
动我行人想，相看各赋诗。
参差
方广道中半岭少憩次敬夫韵
林用中
岭峻山高且息肩，芒鞋踏破野云烟。
须臾直入止方去，又是乾坤一洞天。
洞天
望祝融·今日溪云迷小槎
林用中
今日溪云迷小槎，层层锦浪映晴霞。
须臾直至前村去，遥望群峰真可夸。
须臾
登山回·胜概峰头寺
林用中
胜概峰头寺，寻幽客自来。
泉声涧分细，山色翠成堆。
踏破千崖雪，还闻一夜雷。
东林期拟结，卧石梦忘回。
残雪未消·冻压林巢欲堕鸦
林用中
冻压林巢欲堕鸦，素花飘落结烟霞。
阴风惨淡青山老，不辨梅花与雪花。
惨淡
道中景物甚胜吟赏不暇敬夫有诗因次其韵
林用中
天外云端磬有声，道中景物信增新。
徘徊吟赏天将暮，好向平原问主人。
平原
壁间古画精绝未闻有赏音者赋此
林用中
老树参横傍古阴，浓烟淡月试追寻。
自来无会丹青意，可惜良工苦片心。
丹青
七日发岳麓道中寻梅不获至十日遇雪赋比
林用中
昨日来时万里林，长江雪厚侵犹深。
苍茫不见梅花意，重对晴天豁晚襟。

林用中的诗词名句全集
