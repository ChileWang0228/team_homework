诗人:申叔舟
作品数目：4篇
朝代：明代
诗人简介：申叔舟（1417-1475），字泛翁，号希贤堂，是朝鲜王朝初期的政治家，朝鲜李朝世宗朝重臣。1471年撰《海东诸国纪》，指钓鱼台不属琉球国。在世宗大王的积极倡导下并奉其命，与郑麟...
<<秋江送别为戴友谅赋>> <<归雁·冥鸿不觉又逢春>> <<阳德驿·北塞归远途>> <<寄权正卿>> 


申叔舟的诗词全集

秋江送别为戴友谅赋
申叔舟
萧萧落叶早寒天，忽送秋声到耳边。
千里客心惊岁月，五湖乡梦入风烟。
青山红树还家路，绿水沧洲载酒船。
夜半灯前对儿女，白头重话谪居年。...
红树
归雁·冥鸿不觉又逢春
申叔舟
冥鸿不觉又逢春，远别湘南北向秦。
云接断行天漠漠，江涵归影水粼粼。
关山叫落三更月，旅馆愁惊万里人。
莫怪东风催去翮，清秋芦渚又来宾。...
旅馆
阳德驿·北塞归远途
申叔舟
北塞归远途，千里度陵谷。
日暮投阳德，馆宇半茅屋。
轻风吹枯枝，短垣依断麓。
雨歇行云低，山深听鸣鹿。
坐久正萧然，清溪走寒玉。
远客自无寐，呼童剪残烛。...
远客
寄权正卿
申叔舟
东极来千里，边城月再盈。
隔江皆虏聚，问地半胡名。
鼙鼓连山动，风沙拂面生。
和戎谋已拙，两鬓雪花明。

申叔舟的诗词名句全集
