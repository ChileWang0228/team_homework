诗人:骆罗宪
作品数目：10篇
朝代：宋代
诗人简介：骆罗宪，一作萝宪。寧宗嘉定间为铅山尉（《铅书》卷五）。今录诗十首。
<<与谬栓法同行口占分水岭诗>> <<分水岭诗·世上平生懒所更>> <<分水岭诗·山从顶上分闽越>> <<分水岭诗·尽道今年雨意稠>> 
<<分水岭诗·勉强驱驰力不堪>> <<分水岭诗·数声猿叫闽山月>> <<分水岭诗·天开万象真图画>> <<分水岭诗·楼前山色古今景>> 
<<分水岭诗·端明遗爱在南台>> 

骆罗宪的诗词全集

与谬栓法同行口占分水岭诗
骆罗宪
山路相随步步高，忘怀携手上嵯峨。
掀髯长啸青云去，回首跻攀有许劳。
回首
分水岭诗·世上平生懒所更
骆罗宪
世上平生懒所更，有怀真欲仿渊明。
无端唤作铅山尉，刚替渠人负弩行。
无端
分水岭诗·山从顶上分闽越
骆罗宪
山从顶上分闽越，四成群峰簇仗齐。
自是心向天广大，不妨眼趁地高低。
广大
分水岭诗·尽道今年雨意稠
骆罗宪
尽道今年雨意稠，踏歌芒时偏东畴。
微官祗有半丰愿，一饱高眠万事休。
踏歌
分水岭诗·勉强驱驰力不堪
骆罗宪
勉强驱驰力不堪，笋车肱曲睡方酣。
思归梦逐来时路，无奈杜鹃声两三。
杜鹃
分水岭诗·数声猿叫闽山月
骆罗宪
数声猿叫闽山月，千里思家欠羽翰。
疑怪五更衾枕冷，霜壶凛凛逼人寒。
五更
分水岭诗·天开万象真图画
骆罗宪
天开万象真图画，日照千林古锦机。
立马溪边看不足，夷犹直待月生辉。
直待
分水岭诗·楼前山色古今景
骆罗宪
楼前山色古今景，楼外溪声日夜雷。
静坐焚香读周易，丁宁莫放俗人来。
日夜
分水岭诗·端明遗爱在南台
骆罗宪
端明遗爱在南台，百万乔松手自栽。
欲唤清风满江左，峥嵘头角且安排。
清风
分水岭诗·驿路新发掌面平
骆罗宪
驿路新发掌面平，扬尘从此去朝京。
清风只欠苍松立，留待他时我种成。

骆罗宪的诗词名句全集
