诗人:李兆先
作品数目：8篇
朝代：明代
诗人简介：李兆先，（约公元一四六五年至一五一四年间在世）字徵伯，茶陵人，李东阳之子。生卒年均不详，约明宪宗成化初至明武宗正德中之间在世，年二十七岁。以荫为国子生。早卒。兆先撰...
<<送人·南国骚人忆薜萝>> <<送李士纶南还>> <<漫兴·小园散步暂徘徊>> <<春日答所知>> 
<<绝句·酒家高楼临水边>> <<绝句·堤上茅房已可怜>> <<绝句·行人折柳寄相思>> <<绝句·秋来贾客泪沾巾>> 


李兆先的诗词全集

绝句·堤上茅房已可怜
李兆先
堤上茅房已可怜，中流无家更泊船。
去住彼此两不顾，日落荒城生暝烟。
彼此
绝句·行人折柳寄相思
李兆先
行人折柳寄相思，又见春风换故枝。
若问无情闲岁月，恰是新条未出时。
岁月
绝句·秋来贾客泪沾巾
李兆先
秋来贾客泪沾巾，路草墙花各自春。
莫向中流歌楚调，舟中多是赣州人。
中流
漫兴·小园散步暂徘徊
李兆先
小园散步暂徘徊，黯霭阴云去复来。
深树欲秋黄落叶，断阶经雨碧生苔。
频搔短发和愁乱，静掩蓬门待客开。
无限幽怀酣睡里，日华亭午梦初回。...
华亭
春日答所知
李兆先
草堂无事起常迟，闲爱逢春静爱诗。
十日浓阴常带雨，一池空碧漫生漪。
青回院柳莺犹涩，开到园花蝶未知。
三尺短墙君共我，韶光如此合分谁。...
柳莺
绝句·酒家高楼临水边
李兆先
酒家高楼临水边，门前柳枝好系船。
北人过来醉一晌，南人住此又经年。
酒家
送人·南国骚人忆薜萝
李兆先
南国骚人忆薜萝，每逢尊酒一酣歌。
隔年乡信春前至，入夜归心梦里过。
旧路渐随燕树远，故山偏傍越溪多。
阳和到处流澌尽，时送东风与碧波。...
东风
送李士纶南还
李兆先
碧水长衫映黑头，归时还及洞庭秋。
家山别后无乡信，霄汉从来有壮游。
惭我屋庐占上国，送君魂梦绕中洲。
东园甘旨堪供养，正值西风白稻秋。...

李兆先的诗词名句全集
