诗人:黄克晦
作品数目：36篇
朝代：明代
诗人简介：黄克晦，字孔昭，号吾野，福建惠安人，明嘉靖三年(1524年)生。曾祖父黄文爵，是位读书人；祖父黄汉渊经商，为人慷慨；父黄元曦，好读书，善鼓琴，精医道，是个胸有大志又不拘细节的名士。...
<<桃溪夜泊>> <<玄宫除夕>> <<李中主读书台>> <<同焦叔度宿清凉寺>> 
<<暮至余干用刘随州韵>> <<水上虚舟得开字>> <<登道楼怀石山公>> <<奉和霜降祀陵>> 
<<听话西苑得钩字>> 

黄克晦的诗词全集

听话西苑得钩字
黄克晦
雷殿清虚太液秋，至尊多在望仙楼。
树深宫阙东西合，月出星河上下流。
麟圃紫芝春晔晔，兔园白鹿晓呦呦。
轩辕鼎在龙髯断，露箔风帘不上钩。...
呦呦
西城晚眺
黄克晦
薄暮登城暑气微，风含睥睨欲沾衣。
青山满目惭高隐，白发盈头爱落晖。
水带平芜双鸟下，云连远寺一僧归。
深杯未觉黄昏尽，渔火遥生垂钓矶。...
垂钓
桃溪夜泊
黄克晦
清霜夜落武陵溪，水上苍烟十丈齐。
野爨冷烧红叶火，村舂寒接五更鸡。
不眠枕上多新得，所过山中有旧题。
起问昨宵沽酒处，人家只在小桥西。...
五更
题画·江草引行路
黄克晦
江草引行路，水风吹渡桥。
故人家咫尺，门外是春潮。
咫尺
少年行·渡头相送一沾衣
黄克晦
渡头相送一沾衣，日暮相思不下帏。
潮水莫言还有信，渡船两日一回归。
渡船
玄宫除夕
黄克晦
寒色苍苍落日斜，空庭独立数归鸦。
石人此际方无泪，羽客今宵亦有家。
已判离愁消竹叶，谁堪诗句颂椒花。
明朝揽镜休怜色，未入新年鬓已华。...
新年
经居鄛范增故里
黄克晦
风雨过居鄛，野水流活活。
亚父故时居，苍莽烟中阔。
项氏起江东，力过万人绝。
幕下虽无人，君岂负三杰。
鸿门会且归，玉斗碎如雪。
天授人何为，徒劳三示玦。
茫茫天地间，王霸几衰歇。...
天授
惠阳伤乱
黄克晦
东粤重来倍黯然，荒村古堡暗苍烟。
山中故老无归业，水上新民未种田。
江燕春深巢树腹，野狐日落吠溪边。
东风那管乱离事，草色藤花似往年。...
往年
八月初三夜月
黄克晦
纤月西楼已可望，雁声断处一痕霜。
微纷露叶光犹淡，初上风帘气自凉。
羌笛漫教悲旧曲，蛾眉空与妒新妆。
只将今夕娟娟影，预卜中秋一夜长。...
中秋
送范卿后马上值雨作
黄克晦
天涯双鬓易成丝，何处凄凉可泪垂。
花下一樽相送后，雨中匹马独归时。
逐臣离恨迷芳草，滞客愁心挂柳枝。
明发西山风日好，道房禅榻与谁期。...
凄凉
太清阁·山下看山半在天
黄克晦
山下看山半在天，山巅高阁更堪怜。
四更海日生檐瓦，六月林风飒绮筵。
空外白飞何处雨，掌中绿绕半城烟。
当时同此开窗坐，一鹤翛翛若个边。...
高阁
后出塞送陈季立防秋
黄克晦
朔风边月蓟门秋，画角呜呜百尺楼。
自著戎衣频上策，三年不起别家愁。
少年行·苦竹渡边苦竹枝
黄克晦
苦竹渡边苦竹枝，常思岭下常思谁。
奴自不言谁得会，江风江雨自应知。
苦竹
李中主读书台
黄克晦
自筑书台读五车，锦屏千叠护残霞。
何年云雨池中物，终古河山客里家。
松下岩泉犹带墨，风前木笔漫生花。
夕阳无限迟回意，空对高僧问《法华》。...
夕阳
同焦叔度宿清凉寺
黄克晦
高楼夜伴山中宿，清磬寥寥百草芬。
巢鸟近人飞始觉，岩僧隔竹语相闻。
坐深四岭浑无月，衣冷苍松半是云。
故里不堪归梦绕，何时衾枕更随君。...
寥寥
暮至余干用刘随州韵
黄克晦
杨叶青青柳叶齐，烟村渺渺楚江西。
湖边芳草连天绿，马上春禽尽日啼。
渡水暝云千片落，到城新月一痕低。
游人元自耽风景，翻向黄昏忆故蹊。...
新月
水上虚舟得开字
黄克晦
小艇浮浮定复开，筜祇厓騑共徘徊。
乱余野渡行人少，雨暗江村钓者回。
烟浦风多如落叶，沙汀水浅似胶杯。
庄生同是身无系，浪迹漂摇两度来。...
浪迹
登道楼怀石山公
黄克晦
绿发称生今秃翁，道楼犹自故时雄。
伤心十载论交地，极目千峰洒泪中。
碧海还生杯底月，青山不断笔头风。
通家幸汝诸贤在，惭愧知音负乃公。...
通家
奉和霜降祀陵
黄克晦
金城西北万山头，翠积云蒸碧水流。
千古幽燕开白日，九朝陵寝甗清秋。
星辰影动祠官入，霜露寒生帝子愁。
广乐无声班欲定，似闻仙跸出松楸。...
帝子
破山寺·禅宫消歇尽
黄克晦
禅宫消歇尽，曲径故来幽。
日落乱松影，风回清涧流。
归禽栖入暝，古佛坐深秋。
徙倚堪昏黑，诸天不可留。
徙倚
同颜范卿游海天寺
黄克晦
湖上虚亭江上楼，一樽随意俯沧流。
朱旻正伏三庚火，绿树先函五日秋。
云尽匡庐开九叠，天长梦泽入孤舟。
黄昏归棹烟中发，渔唱村镫满渡头。...
天长
和黄后溪翁七夕月下闻笛
黄克晦
绛河垂地七襄回，弦月无云半壁开。
何处笛声传《折柳》，满庭秋气飒苍苔。
遥疑灵鹊桥边落，暗度穿针席上来。
莫遣天孙闻此曲，欢情离恨正难裁。...
穿针
夜宿陈尔昭竹溪山馆得西字
黄克晦
回磴断桥山日西，高枫叶赤飞满蹊。
一家村巷到始觉，千树花源行转迷。
野夫欺虎度林黑，沙鸟避人穿竹低。
欲移衾枕抱云宿，月白天鸡空里啼。...
月白
汲江亭中秋得江字
黄克晦
云雨黄昏无处所，虚亭凉色满空江。
客中良夜秋三五，水底青天月一双。
露气凝珠依玉树，桂花飞霰落银缸。
相看况有同心在，弄影酣歌坐竹窗。...
桂花
嵩阳宫三将军柏
黄克晦
人间柏大此全稀，老干宁论四十围。
盖偃曾倾天子葆，露寒应覆侍臣衣。
犹看连影容千骑，那识何枝系六飞。
惆怅茂陵无限树，荒丘残陇草菲菲。...
菲菲
题画·江树何霏微
黄克晦
江树何霏微，遥山苍翠里。
秋风吹裳衣，人影桥下水。
秋风
题画·欲溯大江流
黄克晦
欲溯大江流，泊舟杨柳岸。
潮上柳风吹，渡江天未旦。
江天
送翁武举出塞赴陈中丞幕
黄克晦
欲系单于颈，长绳铁缕丝。
出塞人应笑，入关世始知。
狼山归道中作
黄克晦
前山无夕阳，犹问夕阳洞。
天寒人不行，山僧出相送。
夕阳
樵歌贻卢子明
黄克晦
采薪入深林，唱歌出幽谷。
樵歌非无辞，辞古不可读。
幽谷
太平水阁写画
黄克晦
远影乱归帆，孤烟发残磬。
垂纶岸岸移，杨柳递相映。
杨柳
出塞行·锁甲摇华铁戟寒
黄克晦
锁甲摇华铁戟寒，弢弓插羽上雕鞍。
班超自有封侯骨，世业宁论是史官。
史官
少年行·调笑胡姬夜不归
黄克晦
调笑胡姬夜不归，日高春酒不停挥。
下楼忽听中山猎，白马烟中一点飞。
中山
少年行·云起南台墨未浓
黄克晦
云起南台墨未浓，俄然一雨暗千峰。
篙师解说当年事，台下分明有白龙。
分明
少年行·越王城里九山分
黄克晦
越王城里九山分，只见三山翠入云。
山下有山看不得，奴从何处可逢君。
少年
康州图·乱山无径不通樵
黄克晦
乱山无径不通樵，渔舍阴阴映绿蕉。
树杪泥干江水落，村边沙白瘴烟消。

黄克晦的诗词名句全集
