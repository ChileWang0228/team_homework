诗人:梁氏
作品数目：15篇
朝代：明代
诗人简介：梁氏，中国典型的南方姓氏。源流较多，或出自嬴姓、出自姬姓，或以国为氏、以地为氏、以邑为氏。在宋版《百家姓》中排名第128位。宋朝时期，梁姓大约有44万，约占全国人口...
<<珀琥枕·仙苓千载赤脂殷>> <<包头·轻霞薄雾小香罗>> <<篆章·挥洒霞笺寄陇头>> <<酿酒·曲部尚书谱不留>> 
<<驴·买得青驴捷似梭>> <<酬诗以香>> <<杂咏·松响翩清籁>> <<杂咏·霜杵舂清骨>> 
<<珠·宛转谁通九曲珠>> 

梁氏的诗词全集

驴·买得青驴捷似梭
梁氏
买得青驴捷似梭，松云萝月任婆娑。
还嫌踏碎娇花影，款款扶缰倩墨娥。
款款
落花·瑶林春意似云蒸
梁氏
瑶林春意似云蒸，娇怯难支玉树零。
剩绮余芬还有韵，夜阑频点照花灯。
夜阑
珀琥枕·仙苓千载赤脂殷
梁氏
仙苓千载赤脂殷，雕琢移来湘簟间。
从此不须沾小草，长陪清梦白云闲。
雕琢
篆章·挥洒霞笺寄陇头
梁氏
挥洒霞笺寄陇头，双钤题处紫云浮。
儿家曾掌司花印，总领曾城十二楼。
云浮
酿酒·曲部尚书谱不留
梁氏
曲部尚书谱不留，椒花细雨冽香流。
酿王家法应如是，新拜云溪女醉侯。
尚书
酬诗以香
梁氏
好事无如贾浪仙，常将酒脯酾诗篇。
儿持净戒无荤血，飨尔蘅芜一炷烟。
无如
杂咏·霜杵舂清骨
梁氏
霜杵舂清骨，风灯扬梦思。
空山悬雨处，断浦落云时。
风灯
落花·朱颜倏忽泣枯鱼
梁氏
朱颜倏忽泣枯鱼，点点辞条着翠裾。
幼女不知花有恨，闲凭绣砌笑轩渠。
倏忽
包头·轻霞薄雾小香罗
梁氏
轻霞薄雾小香罗，傍着蝉鬟香更多。
最爱春山缥缈上，横妆一带浅青螺。
缥缈
杂咏·松响翩清籁
梁氏
松响翩清籁，泉声浣俗尘。
白云堪赠客，明月解留人。
珠·宛转谁通九曲珠
梁氏
宛转谁通九曲珠，最怜探海夜光枯。
须知颗颗鲛人泪，能向龙颔取得无。
须知
落花·翠钿无数碎寒灰
梁氏
翠钿无数碎寒灰，冉冉寻芳细数来。
同病相怜无限泪，红痕堕落锦千堆。
无限
落花·爱看繁枝不忍删
梁氏
爱看繁枝不忍删，欲留香魄杳无还。
粘泥扑幕俱堪惜，简点残英乱晓鬟。
落花·引领韶芳君最先
梁氏
引领韶芳君最先，冰翰瓣瓣坠楼前。
儿家惜玉情偏重，收拾余香作枕眠。
偏重
落花·春草春风遍地覃
梁氏
春草春风遍地覃，偏他妒杀万红酣。
粉销香减何人惜，只道儿家一味憨。

梁氏的诗词名句全集
