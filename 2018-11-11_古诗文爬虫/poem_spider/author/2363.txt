诗人:赵崇琏
作品数目：7篇
朝代：宋代
诗人简介：赵崇琏，上虞（今浙江上虞东南）人。理宗宝祐元年（一二五三）进士（清光绪《上虞县志校续》卷四）。
<<妖白·种自姮娥宫里栽>> <<嫩红·昨夜西风吹御沟>> <<老翠·霓裳阿妹舞婆娑>> <<口黄·半轩秋雨染鹅黄>> 
<<萧尚书纵目楼>> <<桃源观·绕馆参天万树松>> <<送长子琳连州史入觐>> 

赵崇琏的诗词全集

嫩红·昨夜西风吹御沟
赵崇琏
昨夜西风吹御沟，红摇桂子麝香浮。
蟾宫影散三千界，玉殿根盘第一流。
仙骨知非凡俗相，锦标喜簇少年头。
欲从云外移真种，试向丹梯最上游。...
少年
妖白·种自姮娥宫里栽
赵崇琏
种自姮娥宫里栽，如何亦向世间开。
偏宜素质妆秋晚，不比晚华怕早摧。
风递香来薰绮席，月移影上弄瑶台。
看时直欲令人醉，似向琼林宴御杯。...
世间
老翠·霓裳阿妹舞婆娑
赵崇琏
霓裳阿妹舞婆娑，老翠连云秀复华。
露令山房笼月色，风清池馆落天葩。
分来窦氏三秋种，斧罢吴生几树花。
莫讶仙才无用处，一朝队引啸烟霞。...
三秋
口黄·半轩秋雨染鹅黄
赵崇琏
半轩秋雨染鹅黄，望里还疑分外香。
月到树傍生净想，云开花底拥仙装。
披襟笑赏和衣馥，携手高攀满袖芳。
信道男儿输宿愿，一枝早占广寒香。...
携手
萧尚书纵目楼
赵崇琏
深居无事即神仙，况阅丹经第几篇。
桂树花开临旧国，榴皮书字彻新砖。
琼书玉篆行将见，铁画银钩粲可镌。
他日功成升举去，愿分余庇及姻联。...
行将
桃源观·绕馆参天万树松
赵崇琏
绕馆参天万树松，倚栏时见翠重重。
一坰晓雾浮天外，半夜秋涛落沈中。
莫雨断猿愁羃历，夕阳飞鸟度屏风。
采苓欲问长生诀，只恐云迷路不能。...
屏风
送长子琳连州史入觐
赵崇琏
冲雪登长道，吾儿更勉旃。
人常谈作郡，汝且去朝天。
身历穷闾久，条陈正宁前。
故人如问我，为说病弥年。

赵崇琏的诗词名句全集
