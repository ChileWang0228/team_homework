诗人:宗乘
作品数目：6篇
朝代：明代
诗人简介：宗乘，（1528-1606）字汇敷，号鹤陵，安文新宅人，为明代诗人。幼聪慧，其父瘦竹先生曾口授以诗数百篇，即朗朗成诵。稍长即能写文章。十五岁始作诗文。遇家难，继遭讼，废学四年。后...
<<秋日小病同心石师强至山寺>> <<发皋亭·晓发凌苍苔>> <<月下树影同石城赋>> <<新冬·荒斋草尽腓>> 
<<闲居·落叶积深巷>> <<留别道恒>> 

宗乘的诗词全集

发皋亭·晓发凌苍苔
宗乘
晓发凌苍苔，徘徊谷中步。
松门磬已微，空翠惊相顾。
涧声杂幽禽，岩花落深树。
孤怀当何如，复此春向暮。
徘徊
月下树影同石城赋
宗乘
了不异真树，枝枝生自空。
下檐云转影，摇壁野过风。
淡极如烟外，欹多似水中。
闲人古来少，心喻幸君同。
石城
秋日小病同心石师强至山寺
宗乘
寺门秋竹冷烟扉，石路欹斜在翠微。
领略心情忘我病，寂寥光景见人稀。
欲题古壁花生眼，久坐荒苔藓透衣。
应笑学空多岁月，个中还挂往来机。...
岁月
新冬·荒斋草尽腓
宗乘
荒斋草尽腓，薄冷暗微微。
上卷新秋句，加身旧葛衣。
窗疏留堕叶，檐浅恋残晖。
来往殊相绝，都忘举似机。
微微
闲居·落叶积深巷
宗乘
落叶积深巷，闭门无客敲。
闲云过石面，争雀堕篱坳。
障眼书难废，看心日易抛。
青青数竿竹，应不厌穷交。
闲居
留别道恒
宗乘
浪迹兼多病，相看独尔真。
同消半载日，弥重一生身。
凉月舟前路，秋风别后人。
所怀应自得，情忘莫沾巾。

宗乘的诗词名句全集
