诗人:李频
作品数目：194篇
朝代：唐代
诗人简介：李频（818-876），字德新，唐寿昌长汀源（今浙江建德李家镇）人，葬于永乐，唐代后期诗人。幼读诗书，博览强记，领悟颇多。著有《梨岳集》一卷，附录一卷。李频初到建州时，曾有《之任建...
<<寄远·槐欲成阴分袂时>> <<东渭桥晚眺>> <<渡汉江·岭外音书绝>> <<感怀献门下相公>> 
<<长安送友人东归>> <<题张司马别墅>> <<宣州献从叔大夫>> <<送元遂上人归钱唐>> 
<<湖口送友人>> 

李频的诗词全集

湖口送友人
李频
中流欲暮见湘烟，苇岸无穷接楚田。
去雁远冲云梦雪，离人独上洞庭船。
风波尽日依山转，星汉通霄向水连。
零落梅花过残腊，故园归醉及新年。...
风波
春日思归
李频
春情不断若连环，一夕思归鬓欲斑。壮志未酬三尺剑，
故乡空隔万重山。音书断绝干戈后，亲友相逢梦寐间。
却羡浮云与飞鸟，因风吹去又吹还。...
亲友
寄远·槐欲成阴分袂时
李频
槐欲成阴分袂时，君期十日复金扉。槐今落叶已将尽，
君向远乡犹未归。化石早曾闻节妇，沉湘何必独灵妃。
须知此意同生死，不学他人空寄衣。...
须知
中秋对月
李频
秋分一夜停，阴魄最晶荧。好是生沧海，徐看历杳冥。
层空疑洗色，万怪想潜形。他夕无相类，晨鸡不可听。
沧海
东渭桥晚眺
李频
秦地有吴洲，千樯渭曲头。人当返照立，水彻故乡流。
落第春难过，穷途日易愁。谁知桥上思，万里在江楼。
穷途
感怀献门下相公
李频


谁云郎选不由诗，上相怜才积有时。却是龙钟到门晚，
终非稽古致身迟。谋将郡印归难遂，读着家书坐欲痴。
日望南宫看列宿，迢迢婺女与乡比。

...
家书
渡汉江·岭外音书绝
李频
岭外音书绝，经冬复立春。
近乡情更怯，不敢问来人。
立春
送元遂上人归钱唐
李频
白衣游帝乡，已得事空王。却返湖山寺，高禅水月房。
雨中过岳黑，秋后宿船凉。回顾秦人语，他生会别方。
回顾
避暑·当暑忆归林
李频
当暑忆归林，陶家借柳阴。蝉从初伏噪，客向晚凉吟。
白日欺玄鬓，沧江负素心。神仙倘有术，引我出幽岑。
神仙
宣州献从叔大夫
李频
清时选地任贤明，从此观风辍尹京。日月天中辞洛邑，
云山江上领宣城。万家闾井俱安寝，千里农桑竟起耕。
闻说圣朝同汉代，已愁征入拜公卿。...
公卿
自黔中归新安
李频
朝过春关辞北阙，暮参戎幕向南巴。
却将仙桂东归去，江月相随直到家。
直到
越中行·越国临沧海
李频
越国临沧海，芳洲复暮晴。湖通诸浦白，日隐乱峰明。
野宿多无定，闲游免有情。天台闻不远，终到石桥行。
天台
汉上逢同年崔八
李频
去岁曾游帝里春，杏花开过各离秦。偶先托质逢知己，
独未还家作旅人。世上路岐何缭绕，空中光景自逡巡。
一回相见一回别，能得几时年少身。...
缭绕
春闺怨·红妆女儿灯下羞
李频
红妆女儿灯下羞，画眉夫婿陇西头。
自怨愁容长照镜，悔教征戍觅封侯。
愁容
赠长城庾将军
李频
初年三十拜将军，近代英雄独未闻。向国报恩心比石，
辞天作镇气凌云。逆风走马貂裘卷，望塞悬弧雁阵分。
定拥节麾从此去，安西大破犬戎群。...
安西
闻金吾妓唱梁州
李频
闻君一曲古梁州，惊起黄云塞上愁。
秦女树前花正发，北风吹落满城秋。
满城
夏日宿秘书姚监宅
李频
贵宅多嘉树，先秋有好风。情闲离阙下，梦野在山中。
露色浮寒瓦，萤光堕暗丛。听吟丽句尽，河汉任西东。
河汉
送德清喻明府
李频
棹返霅溪云，仍参旧使君。州传多古迹，县记是新文。
水栅横舟闭，湖田立木分。但如诗思苦，为政即超群。
湖田
送友人下第归越
李频
归意随流水，江湖共在东。山阴何处去，草际片帆通。
雨色春愁里，潮声晓梦中。虽为半年客，便是往来鸿。
山阴
初离黔中泊江上
李频
去去把青桂，平生心不违。更蒙莲府辟，兼脱布衣归。
霁岳明残雪，清波漾落晖。无穷幽鸟戏，时向棹前飞。
无穷
长安书事寄所知
李频
帝里本无名，端居有道情。睡魂春梦断，书兴晚窗明。
老拟归何处，闲应过此生。江湖终一日，拜别便东行。
江湖
明州江亭夜别段秀才
李频
离亭向水开，时候复蒸梅。霹雳灯烛灭，蒹葭风雨来。
京关虽共语，海峤不同回。莫为莼鲈美，天涯滞尔才。
天涯
冬夜山中寻友
李频
何人山雪夜，相访不相思。若得长闲日，应无暂到时。
叶寒凋欲尽，泉冻落还迟。即此天明去，重来未有期。
天明
古意·白马游何处
李频
白马游何处，青楼日正长。凤箫抛旧曲，鸾镜懒新妆。
玄鸟深巢静，飞花入户香。虽非窦滔妇，锦字已成章。
飞花
富春赠孙璐
李频
天柱与天目，曾栖绝顶房。青云求禄晚，白日坐家长。
井气通潮信，窗风引海凉。平生诗称在，老达亦何妨。
平生
长安送友人东归
李频
白社思归处，青门见去人。乡遥茂苑树，路入广陵尘。
海日潮浮晓，湖山雪露春。犹期来帝里，未是得闲人。
长安
题荐福寺僧栖白上人院
李频
空门有才子，得道亦吟诗。内殿频征入，孤峰久作期。
高名何代比，密行几生持。长爱乔松院，清凉坐夏时。
清凉
省试振鹭
李频
有鸟生江浦，霜华作羽翰。君臣将比洁，朝野共相欢。
月影林梢下，冰光水际残。翻飞时共乐，饮啄道皆安。
迥翥宜高咏，群栖入静看。由来鸳鹭侣，济济列千官。...
济济
题张司马别墅
李频
庭前树尽手中栽，先后花分几番开。巢鸟恋雏惊不起，
野人思酒去还来。自抛官与青山近，谁讶身为白发催。
门外寻常行乐处，重重履迹在莓苔。...
重重
鄂州头陀寺上方
李频
高寺上方无不见，天涯行客思迢迢。西江帆挂东风急，
夏口城衔楚塞遥。沙渚渔归多湿网，桑林蚕后尽空条。
感时叹物寻僧话，惟向禅心得寂寥。...
寂寥
长安即事·长遇豪家不敢过
李频
长遇豪家不敢过，此身谁与取高科。故园久绝书来后，
南国空看雁去多。中夜永怀听叠漏，先秋归梦涉层波。
愁人白发自生早，我独少年能几何。...
少年
五月一日蒙替本官不得随例入阙感怀献送相公
李频
五月倾朝谒紫宸，一朝无分在清尘。含香已去星郎位，
衣锦惟思婺女邻。折狱也曾为俗吏，劝农元本是耕人。
知将何事酬公道，只养生灵似养身。...
养生
送边将·防秋戎马恐来奔
李频
防秋戎马恐来奔，诏发将军出雁门。遥领短兵登陇首，
独横长剑向河源。悠扬落日黄云动，苍莽阴风白草翻。
若纵干戈更深入，应闻收得到昆仑。...
苍莽
将赴黔州先寄本府中丞
李频
八月瞿塘到底翻，孤舟上得已销魂。幕中职罢犹趋府，
阙下官成未谢恩。丹嶂耸空无过鸟，青林覆水有垂猿。
感知肺腑终难说，从此辞归便扫门。...
感知
和友人下第北游感怀
李频
圣代为儒可致身，谁知又别五陵春。青门独出空归鸟，
紫陌相逢尽醉人。江岛去寻垂钓远，塞山来见举头频。
且须共漉边城酒，何必陶家有白纶。...
垂钓
黄雀行·欲窃高仓集御河
李频
欲窃高仓集御河，翩翩疑渡畏秋波。朱宫晚树侵莺语，
画阁香帘夺燕窠。疏影暗栖寒露重，空城饥噪暮烟多。
谁令不解高飞去，破宅荒庭有网罗。...
寒露
长安寓居寄柏侍郎
李频
霜轻两鬓欲相侵，愁绪无端不可寻。秦女红妆空觅伴，
郢郎白雪少知音。长亭古木春先老，太华青烟晚更深。
独向灞陵东北望，一封书寄万重心。...
东北
朔中即事
李频
关门南北杂戎夷，草木秋来即出师。落日风沙长暝早，
穷冬雨雪转春迟。山头堠火孤明后，星外行人四绝时。
自古边功何不立，汉家中外自相疑。...
中外
浙东献郑大夫
李频
圣主东忧涨海滨，思移副相倚陶钧。楼台独坐江山月，
舟楫先行泽国春。遥想万家开户外，近闻群盗窜诸邻。
几时入去调元化，天下同为尧舜人。...
开户
镜湖夜泊有怀
李频
广水遥堤利物功，因思太守惠无穷。自从版筑兴农隙，
长与耕耘致岁丰。涨接星津流荡漾，宽浮云岫动虚空。
想当战国开时有，范蠡扁舟祗此中。...
浮云
贺同年翰林从叔舍人知制诰
李频
仙禁何人蹑近踪，孔门先选得真龙。别居云路抛三省，
专掌天书在九重。五色毫挥成涣汗，百寮班下独从容。
芳年贵盛谁为比，郁郁青青岳顶松。...
五色
吴门别主人
李频
早晚更看吴苑月，小斋长忆落西窗。
不知明夜谁家见，应照离人隔楚江。
早晚
奉和郑熏相公
李频
三四株松匝草亭，便成彭泽柳为名。
莲峰隐去难辞阙，浐水朝回与出城。
彭泽
及第后还家过岘岭
李频
魏驮山前一朵花，岭西更有几千家。
石斑鱼鲊香冲鼻，浅水沙田饭绕牙。
沙田
春日旅舍
李频
未识东西南北路，青春白日坐销难。
如何一别故园后，五度花开五处看。
故园
过长江伤贾岛
李频
忽从一宦远流离，无罪无人子细知。
到得长江闻杜宇，想君魂魄也相随。
长江
自遣·永拟东归把钓丝
李频
永拟东归把钓丝，将行忽起半心疑。
青云道是不平地，还有平人上得时。
平地
寄曹邺·终南山是枕前云
李频
终南山是枕前云，禁鼓无因晓夜闻。
朝客秋来不朝日，曲江西岸去寻君。
朝日
述怀·望月疑无得桂缘
李频
望月疑无得桂缘，春天又待到秋天。
杏花开与槐花落，愁去愁来过几年。
杏花
客洛酬刘驾
李频
浮世总应相送老，共君偏更远行多。
此回不似前回别，听尽离歌逐棹歌。

李频的诗词名句全集
去雁远冲云梦雪，离人独上洞庭船。 李频。  <<湖口送友人>> 

湖口送友人。 岭外音书绝，经冬复立春。 李频。  <<渡汉江·岭外音书绝>> 

渡汉江·岭外音书绝。 风波尽日依山转，星汉通霄向水连。 李频。  <<湖口送友人>> 

湖口送友人。 中流欲暮见湘烟，苇岸无穷接楚田。 李频。  <<湖口送友人>> 

湖口送友人。 零落梅花过残腊，故园归醉及新年。 李频。  <<湖口送友人>> 

