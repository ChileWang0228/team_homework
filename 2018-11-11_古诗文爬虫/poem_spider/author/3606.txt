诗人:释惟凤
作品数目：13篇
朝代：宋代
诗人简介：释惟凤，青城（今四川灌县）人（《清波杂志》卷一一）。号持正。九僧之一。有《风雅拾翠图》（《圣宋九僧诗-惟凤》条下），已佚。今录诗十五首。...
<<寄昭文馆陈学士>> <<寄兆上人>> <<留题河中柴给事望云亭>> <<秋灯·耿耿销深暗>> 
<<送陈豸处士>> <<送徐涉南归>> <<与行肇师宿庐山栖贤寺>> <<答宇昭师>> 
<<吊长禅师>> 

释惟凤的诗词全集

寄昭文馆陈学士
释惟凤
秋深荒外客，独上望京台。
远信未封去，新鸿又见来。
地寒边树短，天静瘴云开。
无限心相向，南宫卧锦才。
南宫
寄兆上人
释惟凤
久负中条约，深秋兴苦何。
白云归望远，黄叶意空多。
静卧侵仙掌，微吟隔楚波。
飞书答招隐，迢递寄烟萝。
条约
留题河中柴给事望云亭
释惟凤
郡间思退隐，嘉致望云秋。
旧客容谁访，新诗许我留。
棋窗寒日短，琴幌夜灯幽。
青琐无归梦，期憎话沃洲。
退隐
秋灯·耿耿销深暗
释惟凤
耿耿销深暗，孤窗岂暂忘。
照回秋梦断，静引夜吟长。
病鼠惊空穴，寒萤聚缺墙。
邻居选共惜，及物有馀光。
邻居
送陈豸处士
释惟凤
草长开路微，离思更依依。
家远知琴在，时清买剑归。
孤城回短角，独树隔残辉。
别有邻渔约，相迎扫钓矶。
依依
送徐涉南归
释惟凤

长安来雁急，相顾话离心。
日落思家远，天寒归路深。
秋光生独树，夕吹响孤砧。
渐入云乡望，应无越客吟。

离心
与行肇师宿庐山栖贤寺
释惟凤
冰瀑寒侵室，围鑪静话长。
诗心全大雅，祖意会诸方。
磬断危杉月，灯残古塔霜。
无眠向遥夕，又约去衡阳。
衡阳
答宇昭师
释惟凤
要地无间日，吟踪肯暂过。
林泉归计晚，雨雪向春多。
径僻稀来客，庭荒半长莎。
独眠思旧约，寒梦绕烟萝。
无间
吊长禅师
释惟凤
霜钟侵漏急，相吊晓悲浓。
海客传遗偈，林僧寫病容。
漱泉流落叶，定石集鸣蛩。
回首云门望，残阳下远峰。
流落
姑射山诗题曾山人壁
释惟凤
东西望朔漠，姑射独崔嵬。
一片两片云，终南太华来。
根绕黄河曲，影落清渭隈。
深涧饮渴虹，邃河生秋雷。
古径穷难尽。晴岚拨不开。
海鸥飞上迟，边风劲触回。
傲隐非他古，依灵有奇才...
海鸥
寄登封宰韩殿丞
释惟凤
前秋登阁晚，吟次见晴云。
中岳耸当县，三年静对君。
朱衣借客典，清俸买书分。
别后逢摇落，相思隔晋汾。
摇落
寄刘处士
释惟凤
度月阻相寻，应为苦雨吟。
井浑茶味失，地润屐痕深。
鸟背长湖色，门间古树阴。
想君慵更甚，华发昼方簪。
树阴
寄希昼·关中吟鬓改
释惟凤
关中吟鬓改。多事与心违。
客路逢人少，家书入阙稀。
秋声落晚木，夜魄透寒衣。
几想林间社，他年许共归。

释惟凤的诗词名句全集
