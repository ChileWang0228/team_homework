诗人:苏泂
作品数目：657篇
朝代：宋代
诗人简介：苏泂，字召叟，山阴人。生卒年均不详，约宋宁宗庆元末前后在世。少从其祖游宦入蜀。长而落拓走四方。曾再入建康幕府。从陆游学诗。与之唱和者，有辛弃疾、刘过、王柟、潘...
<<长江·长江无六月>> <<金陵池上·府园秋后一池荷>> <<梅雨·江南四月苦风波>> <<咏怀·初夏腓草木>> 
<<忆紫芝·几度青衣裹白云>> <<上楼大参>> <<拟古·曾城上岧峣>> <<送富知丞之官丹阳>> 
<<书张氏壁>> 

苏泂的诗词全集

桂花·远于沉水淡于云
苏泂
远于沉水淡于云，一段秋清孰可分。
毕竟素娥留不得，人间天上一时闻。
桂花
桂花·手种秋风碧玉成
苏泂
手种秋风碧玉成，花开如粟水沉惊。
人间商略年年事，到底其如一字清。
碧玉
拟古·自吾蜀中归
苏泂
自吾蜀中归，稍拂衣上尘。
古今名利场，误杀多各市地人。
归囊课宿有，颇欲谋其身。
买花郡庠东，结屋清镜滨。
山田不满百，浊酒当濡唇。
庶几友生来，谈笑夜达晨。
此志犹未道，宽作明年...
明年
题松鹤·鹤鸣松树颠
苏泂
鹤鸣松树颠，人行松树下。
人禽两无属，往往俱物化。
明日还独来，寂寞青松夜。
扰扰征途间，谁是知音者。
寂寞
安隐寺诗·樟树何年种
苏泂
樟树何年种，娑娑满寺门。
金身虚像设，画壁尽尘昏。
龙虎青山远，冰霜碧甃存。
坊官敬人客，顷刻具肴尊。
冰霜
南塔诗·松树何知过百年
苏泂
松树何知过百年，树根流水亦清涟。
莫嫌寂寞无人到，多有人来正不然。
寂寞
长江·长江无六月
苏泂
长江无六月，大地绝纖埃。
暑向风前退，秋从雨后来。
问桐知叶落，修桂待花开。
畴昔扁舟兴，分明欲唤回。
分明
次陆放翁韵
苏泂
登高望远不可无，不可一日不读书。
予方自委下湿地，君乃独占高明居。
杨云傥许客载酒，杜陵安得钱买驴。
徐行过君就书读，颇幸借屋今连闾。...
读书
感旧·小箱留得旧裳衣
苏泂
小箱留得旧裳衣，母氏亲缝衣此儿。
近日着来浑短窄，猛思泉下许多时。
张平父逝后寄尧章
苏泂
入门回首事如麻，岂意铭旌落主家。
有梦合寻苕水路，何心更种马塍花。
十年知遇分生死，八口饥寒足叹嗟。
我亦此公门下客，只今垂泪过京华。...
饥寒
遣热·人生万家室
苏泂
人生万家室，大暑亦劳劳。
滴露点周易，临风歌楚骚。
朱丹谁复羡，斑白懒能薅。
一笑问儿子，汝何催我曹。
斑白
四月十三日晓梦入试枕上口占
苏泂
百花开尽蝶蜂去，绕屋团团杏叶阴。
除却平生我与我，世上谁人谁此心。
平生
长江·处暑无三日
苏泂
处暑无三日，新凉直万金。
白头更世事，青草印禅心。
放鹤婆娑舞，听蛩断续吟。
极知仁者寿，未必海之深。
未必
三峡·三峡波涛壮
苏泂
三峡波涛壮，秋深鼓棹前。
飞空多陨石，失木有惊猿。
洒遍时时雨，晴开处处天。
篙工罢锣鼓，此地出神仙。
处处
秋怀·逢人惟婞直
苏泂
逢人惟婞直，过事懒依阿。
菊引陶彭泽，鸢惊马伏波。
衰年如意少，行路得诗多。
彼其皆车服，嗟嗟如命何。
如意
次马季思十韵
苏泂
巷内有佳人，其志介如石。
沉酣数千卷，径草无行迹。
秋清入肺胃，篱落牵牛碧。
诗成锦绣段，裁剸非刀尺。
如闻急徵召，厚甚帛加璧。
毋庸北窗下，细字朱黄释。
嗟余世无用，痛饮时堕帻。...
天壤
春晚·佳花有重秀
苏泂
佳花有重秀，幽兰徒自芳。
姝媛被奇服，丝竹罗中堂。
主人惜残春，清夜未渠央。
客子抱贞节，泯然独升床。
清夜
待潮通明诒友朋
苏泂
子大瞻在前，德允瞠若后。
自予得二士，光彩生户牖。
向来九州内，所在两脚走。
相好亦已多，惟子共辰酉。
老铦最可人，自谓秃非丑。
南官弃之去，卢氏真杰斗。
今朝通明埭，独客对卮酒。...
平昔
琼花·一树婆娑种月华
苏泂
一树婆娑种月华，夜阑依旧护风沙。
今年不往扬州过，曾看夫人庙里花。
扬州
赠暹侄·祖世青毡远
苏泂
祖世青毡远，关门鬓欲丝。
犹欣诸子侄，爱觅老夫诗。
贫贱端由此，文章安用为。
勉哉勤所业，须有中兴时。
文章
即事·窗外梧桐树
苏泂
窗外梧桐树，霜风特地吹。
莫轻初下叶，长别所生枝。
便有青葱见，应无岁月追。
先人移得汝，吾鬓复如丝。
岁月
桂花·东西南北日团圆
苏泂
东西南北日团圆，洗涤肝膺立树边。
料得痴蟾别有药，只餐金粟径升天。
升天
晚步湖桥·吴侬生长镜湖边
苏泂
吴侬生长镜湖边，湖晚登桥意欲仙。
初见苍山下红日，忽看白月上青烟。
收藏画本归吟笔，应答渔歌送客船。
回首更阑人去后，玉虹横浸冷金眠。...
渔歌
送陆放翁赴落致仕修史之命
苏泂
先生天下名，有耳谁不知。
区区以蠡测，于海徒赘辞。
弟子事先生，丱角以至斯。
文章起婴慕，德行随萧规。
昨闻挂衣冠，固共识者疑。
岂期平生学，终郁海里施。
先生健而武，神志元未衰。...
情知
偶题·少壮忧藜藿
苏泂
少壮忧藜藿，堆盘齿豁疏。
平生空布褐，垂老賸金珠。
世有伯劳燕，人谁熊掌鱼。
痴年将半百，抚事已嗟吁。
伯劳
寿颍季·有屋须生子
苏泂
有屋须生子，为家要及时。
云山千态度，弓冶几书诗。
寿日能佳事，秋风况捷期。
长年一杯酒，吾与菊花知。
秋风
送陈永康昌年
苏泂
公不登台省，犹宜立内朝。
如何百里县，更以一身遥。
俗悍须宽理，年丰在政调。
清秋送卓茂，目断马萧萧。
萧萧
无题·绿云无据玉楼空
苏泂
绿云无据玉楼空，回首悲欢一梦中。
为忆当时裙样色，隔墙嫌见石榴红。
石榴
闲居复遇重九悠然兴怀颇谓此节特宜于贫盖富
苏泂
风凄日薄鬓毛新，岁岁年年乐此辰。
多少昔贤留赋咏，大都九日称清贫。
甕头无酒心仍醉，篱下看山意愈真。
自采黄花供陶谢，迩来嘉兴属何人。...
黄花
泊头陀寺·世上身名孰是非
苏泂
世上身名孰是非，维舟日日钓鱼矶。
长江天阔不知处，夏口青山人夜归。
长江
见遗谨次·自是群公气未平
苏泂
自是群公气未平，黠羌何虑不休兵。
欲成江左收贤俊，叹息无人致二生。
江左
梦中作·青灯一盏照青编
苏泂
青灯一盏照青编，月色霜华两皓然。
交友岁寒何所忆，水仙王庙竹林边。
水仙
茶花一朵·故里归来一幅巾
苏泂
故里归来一幅巾，庙堂谁记此祠臣。
却将笔下黄麻意，自语山中白发人。
黄麻
金陵池上·府园秋后一池荷
苏泂
府园秋后一池荷，绿盖纵横百柄多。
折尽再生钱样叶，却疑天气复清和。
再生
红梅·等观非白亦非红
苏泂
等观非白亦非红，开落那知色自空。
落叶成阴花又子，几将心事托东风。
东风
春去·城郭春风赋式微
苏泂
城郭春风赋式微，忽看莺老燕雏飞。
秧田水满闻姑恶，树叶阴浓叫姊归。
百岁襟期真索寞，十年心事只依稀。
人间我亦无能者，华发苍颜未必非。...
心事
次韵吕清父录参
苏泂
两脚如麻数日悬，家贫上漏复旁穿。
天工却与人争气，赐得青苔百万钱。
青苔
归自都城·竹树齐平绿似城
苏泂
竹树齐平绿似城，朱樱初熟粲繁星。
今年趁得春归伴，买饭萧然旧驿亭。
都城
耕堂弟雪中效宛陵仄字平字诗各次韵
苏泂
山河无纖尘，遥观浮沤如。
穿庐惟青天，油窗谁其糊。
狂歌忘寒饥，消流惊须臾。
烦呼瑶英徒，同来泠然居。
须臾
道上梅·栗棘蓬边父老家
苏泂
栗棘蓬边父老家，不知来历便横斜。
思量却是无心种，逢着春风偶自花。
无心
哭邢刍父·颐养花能秀
苏泂
颐养花能秀，谦卑玉似温。
当家衣钵受，外氏典型存。
逸骥方开路，归云遽敛昏。
胸中何事了，地下与谁论。
谦卑
梅雨·江南四月苦风波
苏泂
江南四月苦风波，细雨天寒柰若何。
梅子之黄如弹子，菘窠其白柰花窠。
弹子
鲁墟行·今兹水用事
苏泂
今兹水用事，檐雨四十日。
祷祈遍群望，鱼解入家宅。
小民例煎迫，在在绝粒食。
圣人制邦国，休养觊生活。
本根者州县，父母资牧伯。
夫何失其理，致使为盗贼。
犯之复无赦，恐负天地德。...
沟壑
若耶溪·岁月去悠悠
苏泂
岁月去悠悠，沙边一线流。
荣无严子钓，直有楚臣钩。
雨气知鱼乐，烟光验鸟愁。
馀年未可料，几度此维舟。
悠悠
日铸岭下狂歌行
苏泂
我生天地不如意，甚欲飘然去人世。
却思一死胡足悲，死而不乐胡死为。
又思天地之间固有足乐者，安得庄周之鹏穆王马。
有时骑气或御风，天上天中更天下。
息驾玄冥圃，驻节蓬莱宫。
...
天地
秋风·秋风清入骨
苏泂
秋风清入骨，秋树薄于云。
老去悲时序，新来断句文。
燕鸿相背发，泾渭一生分。
信有难言事，天高不为闻。
生分
琴台·朱弦牢落更谁闻
苏泂
朱弦牢落更谁闻，青草台高鹤唳云。
尚有茂陵多病后，眼前相对卓文君。
眼前
云门寺诗·重冈落日思依依
苏泂
重冈落日思依依，地老天荒阅盛衰。
万古烟萝千古寺，唐朝诗句晋朝碑。
鹤贪清气随僧住，松引寒声助客悲。
十载重来衫鬓改，笋舆回路独移时。...
回路
赠耕堂栀子花
苏泂
六出英英九夏寒，短丛香玉映清湍。
主人自出无人管，输与泠然隔岸看。
栀子
赠韩雪蓬·平生未信简斋诗
苏泂
平生未信简斋诗，一见韩君更不疑。
六月掀篷问溪雪，眼明开遍两三枝。

苏泂的诗词名句全集
