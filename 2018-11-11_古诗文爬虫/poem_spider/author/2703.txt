诗人:黄由
作品数目：13篇
朝代：宋代
诗人简介：黄由（1150-1225）宋代大臣。字子由，号盘野居士，平江长洲（今江苏苏州）人。淳熙八年进士第一，状元。历仕绍兴府通判、嘉王府赞读、礼部尚书兼吏部，成都、绍兴知府，正奉大夫。...
<<还吴江·归来三阅月>> <<盘墅·登明月台>> <<泽卿兰亭考用工深矣携攻愧>> <<盘墅·联德堂>> 
<<盘墅·茅堂观弈>> <<盘墅·睦邻>> <<盘墅·登三清阁>> <<盘墅·思亲>> 
<<盘墅·送院独步>> 

黄由的诗词全集

盘墅·思亲
黄由
才到松陵即是家，仙翁诗句发天葩。
钝才不及赓余韵，留取时时罩碧纱。
余韵
盘墅·登明月台
黄由
才到松陵即是家，擎空皎月莹无瑕。
自须台上分明看，拟欲呼仙泛海槎。
分明
盘墅·联德堂
黄由
才到松陵即是家，便须洗盏泛流霞。
软红尘里风波恶，不似江舻与海槎。
风波
盘墅·茅堂观弈
黄由
才到松陵即是家，茅堂万竹绿交加。
午窗睡起无他想，坐看围棋到日斜。
围棋
盘墅·睦邻
黄由
才到松陵即是家，民间何处不桑麻。
欣欣老稚迎门笑，斗酒相欢亦孔嘉。
欣欣
盘墅·登三清阁
黄由
才到松陵即是家，三清阁下寂无哗。
小臣愧乏丝毫报，深炷炉香静点茶。
丝毫
盘墅·送院独步
黄由
才到松陵即是家，参天桧柏古槎牙。
杖藜终日频来往，不羡堤边呼筑沙。
终日
盘墅·登摊书楼有感
黄由
才到松陵即是家，楼高不管绿杨遮。
有书万卷时翻弄，千古兴亡几叹嗟。
兴亡
盘墅·共乐堂
黄由
才到松陵即是家，满堂佳客满园花。
看花揖客须清赏，休向人间俗子夸。
盘墅·入园
黄由
才到松陵即是家，故园喜听雀喳喳。
上人只为贪风月，蛮触交争笑尔蜗。
风月
盘墅·无题
黄由
才到松陵即是家，休论恬淡与荣华。
古来颜跖俱尘土，自有时贤定等差。
等差
还吴江·归来三阅月
黄由
归来三阅月，无事一关心。
刈草寻花径，开池漾柳阴。
江边问明月，天际数归禽。
幸有高宾至，相逢似竹林。
天际
泽卿兰亭考用工深矣携攻愧
黄由
字入照陵不可摹，后来仅及晋之余。
识真盍向龟堂问，敢谓牵联亦得书。

黄由的诗词名句全集
