诗人:晁说之
作品数目：893篇
朝代：宋代
诗人简介：晁说之（1059年-1129年），字以道、伯以，因慕司马光之为人，自号景迂生。先世世居澶州，钜野人。晁迥玄孙。生于宋仁宗嘉祐四年，卒于高宗建炎三年，年七十一岁。元丰五年，进士及...
<<赠雷僧·留官莫去且徘徊>> <<静夜·此身飘荡久>> <<静·萧然一室静>> <<偶见司马公休无已书简感旧作绝句>> 
<<感事·长江无月令>> <<还资道斯立诗卷>> <<三川·三川窈窕山隈隩>> <<荔枝送郭圆机戏作>> 
<<感旧寄上芸叟侍郎>> 

晁说之的诗词全集

静·萧然一室静
晁说之
萧然一室静，乐只复何如。
子晋吹笙罢，孙登长啸余。
儿童奔入学，宾客远回车。
更愿干戈息，残年老弊庐。
宾客
式微·暮云朝翼与心飞
晁说之
暮云朝翼与心飞，白首何堪客子衣。
潮去潮来无远迩，江南江北有从违。
庙堂慎用太平策，畎亩先知祸乱机。
一唱式微肠九断，微乎微乎我同归。...
畎亩
静夜·此身飘荡久
晁说之
此身飘荡久，静夜得幽情。
月色随窗尽，泉声到枕轻。
老夫方读易，稚子莫谈兵。
似说归期近，嵩阳学自耕。
老夫
赠雷僧·留官莫去且徘徊
晁说之
留官莫去且徘徊，官有白茶十二雷。
便觉罗川风景好，为渠明日更重来。
风景
置身·置身唯所安
晁说之
置身唯所安，世累莫相干。
蓬鬓江湖适，披衣天地宽。
尚须烦束带，忍复更危冠。
居安叹匪易，泪垂行路难。
相干
笑·笑乐真情岂可无
晁说之
笑乐真情岂可无，乐而不笑是何拘。
日中无事逢棋局，春後有花兼酒壶。
轻侠儿前抚手掌，滑稽传後抚髭须。
江南陆后还安否，乞与筇枝使自扶。...
江南
从教·从教病着探葵减
晁说之
从教病着探葵减，未放愁攻白发添。
欲看落花时入户，风高尽日不垂帘。
垂帘
视蕴文·飘零海角悟平生
晁说之
飘零海角悟平生，岂料王孙肯远行。
迟日待君游化国，凄风要我到愁城。
诗书灰烬宁无梦，翰墨馨香尚有情。
闻道东京已返跸，箕云缑月得秋耕。...
馨香
试迈侄所寄冷金牋
晁说之
不烦钟鼓强聊萧，自有诗书共郁陶。
暖玉何年来比德，冷金即日得抽毫。
实纪二十韵
晁说之
双庙之前扁舟舣，太原失守胡尘起。
铁马渡河京城闭，堤上奔亡如磨螘。
不是清河早腹兵，千橹万舳去何已。
百家相逢不相识，同声叹言有如此。
阉贯枭颅一日间，地下未应有馁鬼。
董卓...
左右
山城闻笙箫思灵芝宫事作
晁说之
笙箫婉娈落人间，目极灵芝宫不还。
犹喜遗音吾独识，且教明月住空山。
灵芝
偶见司马公休无已书简感旧作绝句
晁说之
卓行高文司马陈，当年简牍指埃尘。
身名暂振久青冢，见在凄凉海畔身。
凄凉
拟古与韩集叙别
晁说之
燕雀常相随，鸿鹄中路迷。
岂无岳与海，不如瓜与葛。
食梅令人酸，食冰令人寒。
一闻布帛语，结发得俦侣。
黄蘖染素丝，苦浸为别离。
别离近不远，後会犹未期。...
别离
感事·长江无月令
晁说之
长江无月令，氛祲日胚胎。
北阙望不见，东风呼弗来。
后皇本图治，上帝肯遗才。
为问缙绅士，何容赋七哀。
上帝
游灵岩山寺
晁说之
昔爱屏作山，今爱山作屏。
还曲不可数，两目徒荧荧。
须臾背负巘，恍惝面对陉。
屯聚阵脚马，罗列仙女軿。
秀色非有无，花气自芳馨。
翠麓下靡靡，危峰上亭亭。
借问深几何，飞鸟中暂停。...
中游
哀韩君表无文编
晁说之
少师名德振鵷鸾，孙子何为短羽翰。
不使功名藏竹间，宜留文字後人看。
六丁取去嗟韩第，七子亡来恨建安。
赖有上公曾塔葬，多情无用涕丸澜。...
建安
过荆轲冢四绝句
晁说之
贯日白虹可奈何，书生容易笑荆轲。
美新伾党临遗冢，惭愧绝无狐兔过。
惭愧
见寄依韵·公子与王孙
晁说之
公子与王孙，何烦更问耕。
春心为花雨，梅杏尚难平。
春心
惭愧·神邑凡才日抗尘
晁说之
神邑凡才日抗尘，早年闻道晚因循。
脑能充溢无华发，心得休闲不老身。
种种已惭为客子，悠悠更愧作官人。
吾言可复终归去，何处桃源可问津。...
悠悠
见诸公唱和暮春诗轴次韵作
晁说之
叹惜芳菲尽，香腮越女红。
帘垂啼鸟散，镱掩舞鸾空。
梅豆娇含雨，莼丝懒倚风。
高歌君辈在，老子柰途穷。
高歌
狂风·十日狂风不偶然
晁说之
十日狂风不偶然，未教桃李斗婵娟。
关西将士曾如此，直入齐宫斩小怜。
狂风
秋·长年何事不悲秋
晁说之
长年何事不悲秋，今日天涯愁复愁。
故国老槐空寂寂，半天归雁自悠悠。
故知庾信多清泪，何事陶潜亦白头。
前日家人带楸叶，求身强健更何求。...
白头
梨花·春到梨花意更长
晁说之
春到梨花意更长，好将素质殿红芳。
若为寄与江南客，枉是杨梅忆庚郎。
江南
荔枝送郭圆机戏作
晁说之
荔枝一骑红尘後，便有渔阳万骑来。
郭令诸孙今得味，却同羯鼓逞诗才。
红尘
闻四明人不喜秋千因作
晁说之
思归未得恨深年，时节清明最可怜。
越女腰支胜赵女，生平不敢赛秋千。
生平
谢乾明滋老送炒团
晁说之
蓼花散畔轻盈意，炒米团边笑语亲。
多谢稻畦磨衲老，十方撮聚戏闲人。
多谢
海陵书事·今古悠悠嘉上同
晁说之
今古悠悠嘉上同，徒令客子恨无穷。
竹椽泥压清虚节，苇爨香殊忠厚风。
腾倚百年麋鹿外，波澜一日凤凰中。
可怜仙驭频来往，从此相传第几翁。...
凤凰
冬至前一日至谷熟遇赵子和大夫
晁说之
盗贼羌胡逐队行，几家避难到荒城。
也知明日当长至，便望今年可太平。
京国笙歌无寂寞，将军旗鼓耐纵横。
钝庵居士全非钝，先我驱车百感生。...
纵横
东城外作呈圆机
晁说之
默默专城岁月驰，忽来郊外得心期。
龙蛇起伏知何处，天地圆方在此时。
更喜风光似江介，可怜饱饷便忘疲。
即从此路东归去，他日何能得梦思。...
可怜
欲自邯郸趋府复从中山行觉风异常马上作
晁说之
山行岂不恶，清音兴自长。
风从嶻嶪来，不比人间凉。
浮凉夸湛露，屈子自悲伤。
披襟青苹末，玉也媚君王。
驩见西王母，笑酌白玉浆。
当今第几人，此乐可共当。
车马邯郸道，侧身一相望。...
邯郸
招图机吃槐叶冷淘
晁说之
庭前枯树庾郎老，马首垂花太祝愁。
槐叶冷淘来急吃，君家醪瓮却须休。
政和元年正月一日作
晁说之
元年元日日甲子，从自汉历来有三。
总把皇恩调玉烛，今朝独更觉春酣。
今朝
过万丈潭观山呈圆机
晁说之
弃捐踪迹尽悠悠，山水之恩亦太优。
成熟此生无再辱，发扬何事敢他求。
乘闲今日联高足，就隐明年独远游。
潭面可量才万丈，总于春恨作浮沤。...
明年
一舍·一舍终朝得自容
晁说之
一舍终朝得自容，强如平昔慰涂穷。
炉心搜火分香烬，砚首融冰护笔锋。
愁极偶逢醽醁酒，梦回犹待景阳锺。
庙堂未肯驱胡骑，四海九州思会同。...
笔锋
德麟夜相过用前韵作
晁说之
王孙未放木兰舟，忆别亲知与访求。
软语斗牛迷後雁，伤心波浪没浮鸥。
灯前有喜新佳句，泉下无惭旧俊游。
颍尾可居邻可卜，白苹红蓼共君休。...
亲知
伏蒙三十丈六大夫宠视长句辄次韵和
晁说之
千仞愁城托寸阴，可堪疾病更频侵。
烟霞旧友能相遇，鸥鹭前盟不待寻。
羹饭东西惭白发，功勋远迩负丹心。
明朝九重无高处，约访高人支道林。...
丹心
过陕州赠苏仪掾仲滋
晁说之
老去情怀谁与谋，坏壁无蛩更愁秋。
收览雨声来枕上，飞扬马鬣在冈头。
栾城孙子何来此，华国文章肯谩休。
邂逅关山论家世，更期信息在西州。...
国文
归到·归到故庐同逆旅
晁说之
归到故庐同逆旅，人生本自怕牢愁。
雨声岂有京华态，羇思仍多澧浦秋。
久禁令人类疾病，新闻向汝重咿喔。
顾无道义论轻重，何处王公门可游。...
疾病
感时·千里逋亡蒲柳身
晁说之
千里逋亡蒲柳身，泪痕长短送残春。
望惟书问平安到，乐在儿童读诵声。
桑海恩深变未得，龙蛇躁甚起何因。
即看廊庙申威令，为问勤王有几人。...
勤王
故资政殿学士特赠光禄大夫曾公挽辞
晁说之
马援枕前叹，张飞帐下怨。
古人有余泪，今日不堪言。
犬豕方逃格，璵璠忽自焚。
共嗟当宁恨，宁复问乾坤。
自焚
伏蒙二十三叔俯和亲字韵诗不胜钦叹辄复用韵
晁说之
乐难得似新篇乐，亲莫亲如同祖亲。
熟见典刑平世事，恭闻诗礼少年身。
五言自发曹刘兴，七泽谁知鲁卫人。
李白酒楼今在否，不堪回首小园春。...
白酒
奈我·柰我所安何
晁说之
柰我所安何，无烦问所过。
潮声云外散，花色醉中多。
京国昨宵梦，边城几日歌。
功名悮男子，必使愧云萝。
男子
莫道·莫道飘零天一涯
晁说之
莫道飘零天一涯，安时自胜孰与嗟。
已春庭宇不留雪，逢闰园林无早花。
素履款游禅老室，白头惯见富人家。
胡然齐赵贼蜂起，自是司戎好盗夸。...
白头
飘流·飘流北客江之左
晁说之
飘流北客江之左，自问行藏语亦难。
江上即今无盗贼，浪中何日不风寒。
曹潘鼙鼓於兹见，王谢风流何处看。
归客不知朱雀好，但夸明月洛南湾。...
风流
疲行·岁暮疲行役
晁说之
岁暮疲行役，荒郊绝见闻。
林寒无鸟宿，山燥不归云。
得失为生计，浮沉预世纷。
好怀思软语，终待颍阳君。
浮沉
排闷·鄜头来为吏
晁说之
鄜头来为吏，多愁尚喜论。
山川分汉郡，人物客羌村。
宫废人仙在，天清贰负昏。
莫言无妙丽，土稚动金门。
金门
因诵张司业无事焚香坐有时寻竹行之句拟其体
晁说之
寂寞江边舍，欹斜架上书。
焚香一童子，寻竹众鸡雏。
更甚昔人懒，宁论今世疏。
但惭为吏在，不得跨鲸鱼。
鲸鱼
感旧·林梢接手百花浮
晁说之
林梢接手百花浮，昔与王孙倚小楼。
风物无情常自若，男儿何处不堪愁。
兰成只忆江南老，丞相难忘洛下游。
今日天涯送春泪，不堪更为种瓜侯。...
丞相
海陵闻角·秋风入角蹙山城
晁说之
秋风入角蹙山城，更觉淮南秋思清。
惯听边威雷鼓里，梅花争发斗峥嵘。
梅花
庚子至前二日韩德全李师民相继而至聊书一时
晁说之
先後客无约，寒窗注夕阳。
纵谈香柏子，孤兴饮松黄。
不道仇池远，唯迎至日长。
於焉岂易得，回首即他乡。

晁说之的诗词名句全集
