诗人:孔从善
作品数目：4篇
朝代：明代
诗人简介：孔从善（生卒年不详），字不详，永嘉（今浙江温州）人。方国珍之子方行以元义兵万户守昱关，与明兵力战，败退札溪，题诗句怪石有痕龙已去，落花无主鸟空啼于石壁，后由孔从善续完。...
<<和张贞居游仙诗>> <<宋故宫诗次杨廉夫韵>> <<有感·晓出看花到夕阳>> <<续龙爪石壁题句>> 


孔从善的诗词全集

和张贞居游仙诗
孔从善
缥缈仙山五色云，玉真飞佩度氤氲。
不应名字题仙籍，犹著唐家旧赐裙。
五色
宋故宫诗次杨廉夫韵
孔从善
歌舞楼台拟汴州，可怜蛮触战蜗牛。
临书玉几雕檐静，行酒青衣罽帐愁。
卷土自应从亶父，滔天谁复放驩兜。
台空老树寒鸦集，落日沧波江上秋。...
滔天
有感·晓出看花到夕阳
孔从善
晓出看花到夕阳，归来犹带碧桃香。
王孙不识春光好，夜夜鸣丝向曲房。
春光
续龙爪石壁题句
孔从善
万里西风起马蹄，金戈回日塞云低。
未为豫让先亡赵，欲效田单独报齐。
怪石有痕龙已去，落花无主鸟空啼。
至今天与英雄恨，呜咽泉声下札溪。...

孔从善的诗词名句全集
