诗人:吴汝弌
作品数目：10篇
朝代：宋代
诗人简介：吴汝弌（《宋诗纪事》卷六九作式），字伯成，旴江（今江西南城）人。与邓有功有交（《水云村稿》卷七《跋吴贯道珍藏邓月巢与吴云卧书》）。有《云卧诗集》。今录诗十首。...
<<游石仙分韵得观字>> <<酬玉汝·磔攘毕春气>> <<酬玉汝·日暮云倒飞>> <<遣兴·弱龄性淡泊>> 
<<遣兴·疏松碎明月>> <<遣兴·编蓬谐夙心>> <<朅来·岭朅来观白云>> <<朅来·岭上朅来弄明月>> 
<<岁终呈一斋>> 

吴汝弌的诗词全集

游石仙分韵得观字
吴汝弌
闲拢两袖秋，步入冲寂观。
古树老云中，仙成毁岩半。
是时零雨高，叶脱凄风乱。
怪禽走何忙。涩不流不漫。
那知张郎仙，谲幻敢悬断。
雷书贮红崖，愚下浪传赞。
符碑傥长灵，鬼物岂歌唤...
游玩
酬玉汝·磔攘毕春气
吴汝弌
磔攘毕春气，长嬴换新绿。
爽风吹谅光，纫饵钓山渌。
鯈鱼噀水香，菰蒲削蓝玉。
老景结清和，心花委濠濮。
岁终呈一斋
吴汝弌
磊砢千丈松，清阴荫林丘。
岂无栋梁用，匠伯不见收。
匠伯恐未良，栋梁终有求。
天风叶偃盖，五云常为浮。
栋梁
酬玉汝·日暮云倒飞
吴汝弌
日暮云倒飞，苦雨湿茅屋。
奇哉五碎金，青草眠黄犊。
天行贵葆真，心骨迥凡俗。
一尺黄菊花，秋风播芳馥。
秋风
遣兴·弱龄性淡泊
吴汝弌
弱龄性淡泊，郑圃吾其师。
及兹拙生事，穷窘常经时。
无方可纡包，何以宣中怀。
柴门蔽残席，咏书倦徘徊。
呼儿促觞至，目玩天云飞。
山鸟送新响，日迟花露滋。
颓然醉檐下，不省何如时。...
富贵
遣兴·疏松碎明月
吴汝弌
疏松碎明月，密竹筛清风。
亲交昔与别，若谓行相从。
延企邈不及，音容随想生。
谅彼亦耿耿，飞爽留空形。
援琴不能寐，意乃多於声。
晤言岂无偶，眷眷讵可忘。...
耿耿
遣兴·编蓬谐夙心
吴汝弌
编蓬谐夙心，尊古岂文义。
所得靡有言，应酬聊尔耳。
室中无莱妇，童弱偶成四。
团栾宁无思，达此天亦蜕。
客来问长须，新醅可篘未，
行行陟高冈，一顾俯烟水。
客去不肯留，吾归且休矣。...
朅来·岭朅来观白云
吴汝弌
岭朅来观白云，翔鸾奋鹤浮天英。
斜开锦绣春树满，溶溶半露遥山青。
忽然变现成苍狗，万里长风霍无有。
海龙塞气不敢吹，日照虚空无老时。...
日照
朅来·岭上朅来弄明月
吴汝弌
岭上朅来弄明月，千里银光寒不缺。
虾{左虫右麻}魍魉走死尽，直数秋毫上金阙。
心如此月月如心，嗒然独据无弦琴。
腾腾转空白日昼，诗带流星过南斗...
流星
岁终呈一斋·学道非学世
吴汝弌
学道非学世，韬精养中和。
纡朱各自贵，谁肯聆商歌。
皦皦大圣心，脗然空自多。
著书后子云，千载应不磨。

吴汝弌的诗词名句全集
