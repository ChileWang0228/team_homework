诗人:卢谌
作品数目：29篇
朝代：魏晋
诗人简介：卢谌（284-351），字子谅，范阳涿（今属河北涿县）人，晋代文学家。曹魏司空卢毓曾孙。西晋卫尉卿卢珽之孙，尚书卢志长子。晋朝历任司空主簿、从事中郎、幽州别驾。后赵、冉魏时...
<<诗·遐举游名山>> <<时兴诗>> <<览古诗>> <<答魏子悌诗>> 
<<赠崔温诗>> <<答刘琨诗>> <<答刘琨诗二首一>> <<重赠刘琨诗>> 
<<诗·凛凛素秋>> 

卢谌的诗词全集

答刘琨诗二首一
卢谌
随宝产汉滨。
摛此夜光真。
不待卞和显。
自为命世珍。
重赠刘琨诗
卢谌
璧由识者显。
龙因庆云翔。
茨棘非所憇。
翰飞游高冈。
余音非九韶。
俣以仪鳯凰。
新城非芝圃。
曷由殖兰芳。
余音
赠刘琨诗·伊陟佐商
卢谌
伊陟佐商。
山甫翼周。
弘济艰难。
对扬王休。
茍非异德。
旷世同流。
加其忠贞。
宣其徽猷。
忠贞
赠刘琨诗·伊谌陋宗
卢谌
伊谌陋宗。
昔遘嘉惠。
申以婚姻。
着以累世。
义等休戚。
好同兴废。
孰云匪谐。
如乐之契。
婚姻
览古诗
卢谌
赵氏有和璧。
天下无不传。
秦人来求巿。
厥价徒空言。
与之将见卖。
不与恐致患。
简才备行李。
图令国命全。
蔺生在下位。
缪子称其览。
奉辞驰出境。
伏轼径入关。
秦王...
邯郸
答魏子悌诗
卢谌
崇台非一{韩韦=余}。
珍裘非一腋。
多士成大业。
羣贤济弘绩。
遇蒙时来会。
聊齐朝彦迹。
顾此腹背羽。
愧彼排虚翮。
寄身荫四岳。
托好凭三益。
倾盖虽终朝。
大分迈畴昔...
周旋
赠刘琨诗·大钧载运
卢谌
大钧载运。
良辰遂往。
譬彼日月。
迅过俯仰。
感今惟昔。
口存心想。
借曰如昨。
忽为畴曩。
俯仰
赠刘琨诗·承亦既笃
卢谌
承亦既笃。
眷亦既亲。
饰奖驽猥。
方驾骏珍。
弼谐靡成。
良谟莫陈。
无觊狐赵。
有与五臣。
诗·遐举游名山
卢谌
遐举游名山。
松乔共相追。
层崖成崇馆。
岩阿结重闱。
名山
时兴诗
卢谌
亹亹圆象运。
悠悠方仪廓。
忽忽岁云暮。
游原采萧藿。
北踰芒与河。
南临伊与洛。
凝霜沾蔓草。
悲风振林薄。
摵摵芳叶零。
橤橤苍华落。
下泉激洌清。
旷野增辽索。
登高...
登高
赠崔温诗
卢谌
逍遥步城隅。
暇日聊游豫。
北眺沙漠垂。
南望旧京路。
平陆引长流。
冈峦挺茂树。
中原厉迅飙。
山阿起云雾。
游子恒悲怀。
举目增永慕。
良俦不获偕。
舒情将焉诉。
远念...
负担
答刘琨诗
卢谌
谁言日向暮。
桑榆犹启晨。
谁言繁菜实。
振藻耀芳春。
百炼或致屈。
绕指所以伸。
赠刘琨诗·妙哉蔓葛
卢谌
妙哉蔓葛。
得托樛木。
叶不云布。
华不星烛。
承侔卞和。
质非荆璞。
眷同尤良。
用乏骥騄。
诗·凛凛素秋
卢谌
凛凛素秋。
日促宵长。
凛凛
赠刘琨诗
卢谌
浚哲惟皇。
绍熙有晋。
振厥弛维。
光阐远韵。
有来斯雍。
至止伊顺。
三台摛朗。
四岳增峻。
三台
赠刘琨诗·王室丧师
卢谌
王室丧师。
私门播迁。
望公归之。
视险忽艰。
兹愿不遂。
中路阻颠。
仰悲先意。
俯思身愆。
中路
赠刘琨诗·畴曩伊何
卢谌
畴曩伊何。
逝者弥疏。
温温恭人。
慎终如初。
览彼遗音。
恤此穷孤。
譬彼樛木。
蔓葛以敷。
赠刘琨诗·五臣奚与
卢谌
五臣奚与。
契阔百罹。
身经险阻。
足蹈幽遐。
义由恩深。
分随昵加。
绸缪委心。
自同匪他。
绸缪
赠刘琨诗·昔在暇日
卢谌
昔在暇日。
妙寻通理。
尤彼意气。
狭是节士。
情以体生。
感以情起。
趣舍同要。
穷达斯已。
意气
赠刘琨诗·由余片言
卢谌
由余片言。
秦人是惮。
日磾效忠。
飞声有汉。
桓桓抚军。
古贤作冠。
来牧幽都。
济厥涂炭。
涂炭
赠刘琨诗·涂炭既济
卢谌
涂炭既济。
寇挫民阜。
谬其疲隶。
授之朝右。
上惧任大。
下欣施厚。
实祗高明。
敢忘所守。
高明
赠刘琨诗·相彼反哺
卢谌
相彼反哺。
尚在翔禽。
孰是人斯。
而忍斯心。
每凭山海。
庶觌高深。
遐眺存亡。
缅成飞沉。
高深
赠刘琨诗·长徽已缨
卢谌
长徽已缨。
逝将徙举。
收迹西践。
衔哀东顾。
曷云涂辽。
曾不咫步。
岂不夙夜。
谓行多露。
赠刘琨诗·绵绵女萝
卢谌
绵绵女萝。
施于松标。
禀泽洪干。
晞阳丰条。
根浅难固。
茎弱易雕。
操彼纤质。
承此冲飙。
绵绵
赠刘琨诗·纤质实微
卢谌
纤质实微。
冲飙斯值。
谁谓言精。
致在赏意。
不见得鱼。
亦忘厥饵。
遗其形骸。
寄之深识。
形骸
赠刘琨诗·先民颐意
卢谌
先民颐意。
潜山隐几。
仰熙丹崖。
俯澡绿水。
无求于和。
自附众美。
慷慨遐踪。
有愧高旨。
慷慨
赠刘琨诗·爰造异论
卢谌
爰造异论。
肝胆楚越。
惟同大观。
万涂一辙。
死生既齐。
荣辱奚别。
处其玄根。
廓焉靡结。
荣辱
赠刘琨诗·福为祸始
卢谌
福为祸始。
祸作福阶。
天地盈虚。
寒暑周回。
夫差不祀。
衅在胜齐。
句践作伯。
祚自会稽。
天地
赠刘琨诗·邈矣达度
卢谌
邈矣达度。
唯道是杖。
形有未泰。
神无不畅。
如川之流。
如渊之量。
上弘栋隆。
下塞民望。

卢谌的诗词名句全集
