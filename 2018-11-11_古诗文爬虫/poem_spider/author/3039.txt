诗人:赵与滂
作品数目：7篇
朝代：宋代
诗人简介：赵与滂，字肖范，号蔗境，秦王德芳九世孙，四明（今浙江寧波）人。理宗淳祐九年（一二四九）为闽安镇官（《闽中金石志》卷一○）。今录诗七首。...
<<村居·郊外草为堂>> <<登浙江楼>> <<花院·拆了千秋院宇空>> <<牵牛花·西风樵了谷>> 
<<山居苦·隐君家翠微>> <<题晏国师喝水岩>> <<题涌泉亭诗石>> 

赵与滂的诗词全集

牵牛花·西风樵了谷
赵与滂
西风樵了谷，藤蔓络柴关。
名在星河上，花开晓露间。
秋空同碧色，晓日转红颜。
若挂青松顶，翛然不可攀。
红颜
山居苦·隐君家翠微
赵与滂
隐君家翠微，茆屋竹为扉。
红日自朝暮，青山绝是非。
野花无蝶管，怪木有神依。
益信林泉乐，年高白发希。
翠微
题晏国师喝水岩
赵与滂
古砖出唐井，豫识国师名。
於此坐禅处，喝回流水声。
如何神晏塔，移作李纲茔。
见说山中石，不平空自鸣。
流水
题涌泉亭诗石
赵与滂
诗题蔗境不题名，墨迹悬岩碧藓平。
游宦来看心忽悟，前身应是赵先生。
前身
村居·郊外草为堂
赵与滂
郊外草为堂，悠然世虑忘。
竹衰花结实，蜂旺子分王。
村路规模狭，溪流曲折长。
晚山惜余景，未肯下斜阳。
溪流
登浙江楼
赵与滂
两岸共明月，阑干霄汉间。
风波浙江水，砥柱海门山。
昼夜潮消长，利名人往还，
不如沙上鹭，玉立一身闲。
往还
花院·拆了千秋院宇空
赵与滂
拆了千秋院宇空，无人杨柳自春风。
蔷薇性野难拘束，却过邻家屋上红。

赵与滂的诗词名句全集
