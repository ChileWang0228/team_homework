诗人:杨子器
作品数目：19篇
朝代：明代
诗人简介：杨子器（生年年不详）。字名父，号柳塘。浙江慈溪人。明成化进士。弘治九等（1496年）任常熟知县，多德政。后升任吏部考功司主事，对边疆事务多有建白，官至河南左布政。工于诗文...
<<世祖·那吒城内起楼台>> <<成宗·宝刹新妆法事修>> <<泰定帝·请得西僧作帝师>> <<明宗·上都宫女貌如花>> 
<<早朝诗>> <<早朝诗·朝行分正从>> <<早朝诗·禁门开始入>> <<早朝诗·九重天上六龙飞>> 
<<早朝诗·向曙趋朝玉佩和>> 

杨子器的诗词全集

早朝诗·晓天宫阙挂星河
杨子器
晓天宫阙挂星河，鱼钥传回凤辇过。
云拥蓬莱通御气，雨晴太液起恩波。
鼓严正促千官入，鞭静犹闻禁卒诃。
衙退殿头幢节下，花阴满地逐鸣珂。...
天宫
世祖·那吒城内起楼台
杨子器
那吒城内起楼台，万朵宫花次第开。
见说南朝好儿女，远随帝玺渡江来。
儿女
成宗·宝刹新妆法事修
杨子器
宝刹新妆法事修，五台新刹欲同游。
六宫侍女知多少，太后床前早扣头。
太后
泰定帝·请得西僧作帝师
杨子器
请得西僧作帝师，君王拜跪不曾辞。
宫娃亦有沙弥相，争得君王看片时。
片时
明宗·上都宫女貌如花
杨子器
上都宫女貌如花，妆束分明学内家。
闻说怀王来接驾，筵前重整旧琵琶。
琵琶
早朝诗
杨子器
残月朣胧欲五更，禁门候立万灯明。
君王静对铜人坐，一夜斋宫数漏声。
五更
早朝诗·朝行分正从
杨子器
朝行分正从，睿藻耀文章。
月直树无影，风清花有香。
挈壶司水火，鞮鞻奏宫商。
阙左棕亭下，朝回候早堂。
水火
早朝诗·禁门开始入
杨子器
禁门开始入，城观迥难攀。
仗马矜骖乘，宫鸦学卷班。
曙云藏北斗，晴雪见西山。
肃穆垆烟外，珊珊响佩环。
肃穆
早朝诗·九重天上六龙飞
杨子器
九重天上六龙飞，御气氤氲拂太微。
凤阁西头明月在，清光还照侍臣衣。
氤氲
早朝诗·向曙趋朝玉佩和
杨子器
向曙趋朝玉佩和，露华满地湿绯罗。
更番奏对银台罢，听得西班唤六科。
更番
早朝诗·参差台殿接烟霄
杨子器
参差台殿接烟霄，履舄交加万国朝。
门上优伶呈法曲，太平腔板合鸾箫。
优伶
早朝诗·警鞭卷起肃朝班
杨子器
警鞭卷起肃朝班，月色清寒禁漏残。
仙仗平分听奏事，举头不敢闯龙颜。
平分
早朝诗·仙漏迢遥隔绛霄
杨子器
仙漏迢遥隔绛霄，两行银烛照趋朝。
鼓声才歇钟声动，不放朝官过御桥。
烛照
早朝诗·彩云飞拥翠华春
杨子器
彩云飞拥翠华春，寒耿疏星照紫宸。
晓向承天门外望，过桥多少谢恩人。
天门
早朝诗·晓风吹动角端旗
杨子器
晓风吹动角端旗，仗外祥光绕赤墀。
忽听殿头宣内阁，独承密旨退朝迟。
内阁
早朝诗·彩云飞绕凤凰楼
杨子器
彩云飞绕凤凰楼，帘卷屏开见玉旒。
西殿钟声朝已落，满天星斗未曾收。
星斗
早朝诗·平旦曈昽瑞霭浮
杨子器
平旦曈昽瑞霭浮，曙星送月下西楼。
画衣遥入迎仙跸，黄伞高擎覆采旒。
鸾帚拂尘花雨霁，霓旌曳影柳风柔。
太平无事春如海，天保歌长乐未休。...
拂尘
早朝诗·满地霜华衬短靴
杨子器
满地霜华衬短靴，禁城阴处晓频过。
金笼内使教鹦鹉，玉勒蕃奴制骆驼。
八面楼西明月在，万年枝上庆云多。
重闻奏事言何事，郎省无缘上谏坡。...
万年
早朝诗·天街云骑拥青騧
杨子器
天街云骑拥青騧，明月参差印帽纱。
簇仗旌旗相掩映，报班钟鼓未停挝。
晨光隐约通三殿，和气氤氲满万家。
朝下迥无人语杂，早莺啼出内园花。...

杨子器的诗词名句全集
