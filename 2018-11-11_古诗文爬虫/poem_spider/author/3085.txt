诗人:冯观国
作品数目：12篇
朝代：宋代
诗人简介：冯观国，宋代道士。邵武（今属福建）人，幼聪颖敏悟，读书多有所解，能写诗着文。长大成人后，反而厌恶世俗尘缘之纷扰污秽，于是离家出走，游于方外，浪迹江湖，逍遥山野，矢志追寻清虚妙...
<<重新九区亭>> <<酒间作·南北东西总是家>> <<临终颂·平生无町畦>> <<述怀·落魄兰寰触处然>> 
<<题栋·水非沟壑龙方卧>> <<题化龙坊酒楼壁>> <<谢人·踏遍红尘四百州>> <<碧玉千峰>> 
<<碧玉千峰·东溪有人豪>> 

冯观国的诗词全集

碧玉千峰·结庐得佳景
冯观国
结庐得佳景，向无买山钱。
床头数卷书，浩溥弥大千。
丈夫有远志，至学无穷年。
骐骥待北国，鹰隼翔秋天。
丈夫
重新九区亭
冯观国
射堂后圃傍东隅，旧日文公画九区。
石上草庐刊易象，至今瞻仰后天图。
瞻仰
酒间作·南北东西总是家
冯观国
南北东西总是家，自知身命属烟霞。
只因贪恋一杯酒，误却碧桃千树花。
烟霞
临终颂·平生无町畦
冯观国
平生无町畦，任真但落魄。
烂醉是生涯，天地为棺槨。
烂醉
述怀·落魄兰寰触处然
冯观国
落魄兰寰触处然，深藏妙用散神仙。
笔端间作龙蛇走，壶裹常挑日月悬。
漫假人伦来混世，只将酒盏度流年。
潜修功行归何处，笑指瀛洲返洞天。...
流年
题栋·水非沟壑龙方卧
冯观国
水非沟壑龙方卧，木是梧桐凤始栖。
莫道男儿无去路，碧霄云外有仙梯。
去路
题化龙坊酒楼壁
冯观国
若问先生归去来，此行直是到天台。
碧桃瑶草紫芝熟，到日须容醉玉杯。
紫芝
谢人·踏遍红尘四百州
冯观国
踏遍红尘四百州，几多风月是良俦。
朝来应笑酡颜叟，道不相侔风马牛。
道不
碧玉千峰
冯观国
堂堂紫阳翁，棠阴遍南国。
斯文天未丧，眉寿乃公锡。
四书回狂阑，剩得居闲力。
定作主林神，香骨化为碧。
南国
碧玉千峰·东溪有人豪
冯观国
东溪有人豪，调古谁能读。
我来荐芳馨，黄花清可掬。
想公怜世人，翻覆变凉燠。
至今嫉邪书，字字凛寒玉。
翻覆
碧玉千峰·武夷溯伊洛
冯观国
武夷溯伊洛，源自无极翁。
壁彼漳江流，洋洋沧海通。
东莱得家传，南轩从五峰。
勿疑辙迹殊，三贤归趣同。
五峰
交翠亭·帘溪窗外草茸茸
冯观国
帘溪窗外草茸茸，生意春融我意同。
为甚此园多翠草，也因曾识紫阳翁。

冯观国的诗词名句全集
