诗人:贡师泰
作品数目：8篇
朝代：元代
诗人简介：贡师泰（1298年-1362年），元代著名散文家。字泰甫，号玩斋，宣城人。元泰定四年（1327年）进士。曾任吏部待郎、兵部侍郎，礼部尚书，官至户部尚书。贡师泰在任江浙行省丞相和两浙...
<<送东流叶县尹>> <<朱仲文编修还江西>> <<赠天台李炼师>> <<秋夜和韩与玉>> 
<<遣怀·日入柳风息>> <<姑孰道中·朝发慈姥山>> <<送寿宏毅应奉赴兴国路经历>> <<风泾舟中>> 


贡师泰的诗词全集

送东流叶县尹
贡师泰
江流东下县南迁，一簇人烟野岸边。
荻笋洲青鸥鸟狎，杨花浪白鲚鱼鲜。
印来聚吏排衙鼓，社到随民出俸钱。
应是绣衣行部处，拦街齐颂长宫贤。...
鱼鲜
赠天台李炼师
贡师泰
翠蛟青凤下晴空，家住天台第几重？
岁久松肪成琥珀，夜深丹气出夫容。
仙童奏简骑文虎，太乙悬旗起绛龙。
昨夜从师到天上，故山还著白云封。...
天台
送寿宏毅应奉赴兴国路经历
贡师泰
院门深锁落松花，东接蓬莱小海斜。
绛蜡夜深催视草，紫泥春蚤听宣麻。
凤凰池上人辞直，鸿雁江南客过家。
幕府秋来清似水，吟诗应对白鸥沙。...
江南
朱仲文编修还江西
贡师泰
瓜洲渡口山如浪，扬子桥头水似云。
夹岸芙蕖红旖旎，满汀杨柳绿纷纭。
一杯酒向今朝别，万里船从此地分。
他日重来须舣棹，莫教惊散白鸥群。...
今朝
风泾舟中
贡师泰
白发飘萧寄短蓬，春深杯酒忆曾同。
落花洲渚鸥迎雨，芳草池塘燕避风。
烽火此时连海上，音书何日到山中？
故人别后遥相望，夜夜空随斗柄东。...
烽火
秋夜和韩与玉
贡师泰
斋居在城西，庭户颇幽敞。
凉风起高树，落叶时时响。
境静人少来，理悟心自赏。
方忻结同盟，慎勿成独往。
同盟
遣怀·日入柳风息
贡师泰
日入柳风息，月上花露多。
东轩颇幽敞，夜静时一过。
鸟散庭中树，虫鸣阶下莎。
北斗何低昂，疏星没横河。
独赏谁晤语，感慨成悲歌。
怀哉岩桂台，邈在姑山阿。...
低昂
姑孰道中·朝发慈姥山
贡师泰
朝发慈姥山，莫宿吴公桥。
日入气犹溽，清怀厌烦嚣。
隔江风雨至，绿树凉萧萧。
邻舟颇相好，有酒忽见招。
明发波浪阔，相望一何遥。...

贡师泰的诗词名句全集
