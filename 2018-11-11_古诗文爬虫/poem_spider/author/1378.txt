诗人:钱明相
作品数目：6篇
朝代：明代
诗人简介：钱明相，（约公元一四三五年前后在世）字秉衡，海宁人。生卒年均不详，约明宣宗宣德末前后在世。永乐中，举贤良方正，不就。景泰中，与弟正游京师，并有诗名。常与刘溥、汤允绩等相...
<<游洪济寺>> <<白塔河问酒家>> <<京口过杨文襄故第>> <<闻角·嘹亮城头角吹长>> 
<<村居·闲倚绳床看落晖>> <<村居·一村茅屋锁寒烟>> 

钱明相的诗词全集

游洪济寺
钱明相
名山高埒大江隈，秀壁奇峰万叠开。
地拥岚光重远岫，天垂云影衬虚台。
矶头燕欲凌风起，关口龙常跋浪来。
胜览未穷翻吊古，夕阳春草绿成堆。...
关口
白塔河问酒家
钱明相
夕阳倒影下江洲，野寺河边暂泊舟。
此地传经曾白塔，谁家从事是青州。
风将送暖衣堪典，柳似招人客可投。
且贳村醪谋一醉，片帆明日任悠悠。...
明日
京口过杨文襄故第
钱明相
铁瓮城边甲第崇，门庭萧瑟相公风。
御书题后楼常锁，法辇过来宅尚空。
径老孤松巢野鹤，台留片石荫疏桐。
怀贤伫想当年事，花马谁终筑塞功。...
相公
闻角·嘹亮城头角吹长
钱明相
嘹亮城头角吹长，五更声落戍楼霜。
铜符昼戟新开府，白草黄榆旧战场。
万马风生朝凛冽，九旗星闪夜辉煌。
元知纪律中原胜，未许骄夷敢跳梁。...
凛冽
村居·闲倚绳床看落晖
钱明相
闲倚绳床看落晖，疏林烟霭暮霏微。
云边丘陇牛羊下，水外蒹葭雁鹜飞。
白草乱填村舍路，清霜浓缀野人扉。
无端短鬓垂垂老，暂得幽栖愿莫归。...
无端
村居·一村茅屋锁寒烟
钱明相
一村茅屋锁寒烟，瘠卤原非负郭田。
乱后蔬飧聊卒岁，秋来禾黍幸逢年。
疏灯梦落苍松晓，短褐霜寒白雁前。
屈指交游吾独老，不堪贫病卧江天。...

钱明相的诗词名句全集
