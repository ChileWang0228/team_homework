诗人:王格
作品数目：4篇
朝代：明代
诗人简介：王格，字汝化，湖北京山人。明代官员。嘉靖五年进士。选为庶吉士。后任永新知县，升河南佥事，分巡河北。世宗南巡时，因不肯行贿，触怒宦官。适行宫失火，受株连，被捕受杖刑并贬...
<<馆试秋夜闻砧>> <<汉宫人·秋入披香玉露浓>> <<骊山温泉>> <<病居遣兴>> 


王格的诗词全集

汉宫人·秋入披香玉露浓
王格
秋入披香玉露浓，晚妆初罢凤楼钟。
恃恩醉却昭阳酒，误把红绳戏睡龙。
馆试秋夜闻砧
王格
萧瑟秋风散晚凉，谁家清夜捣衣裳。
丁丁遥应疏钟响，数数还如落叶忙。
明月有情留小院，征鸿无数挟轻霜。
不堪客梦湘云远，独对寒灯思渺茫。...
无数
骊山温泉
王格
咸阙无雕辇，骊山尚浴泉。
汤池同野壑，水殿只寒烟。
月冷新丰路，沙沉渭浦田。
行人谩投足，谁识濯龙年。
新丰
病居遣兴
王格
负杖出衡门，登城望绝絺。
林疏鸟未繁，山寒草犹浅。
去水有来舟，故原见新垦。
牧笛谁家村，樵唱春风坂。
忽闻雁度初，因念客行远。
缓步归茅庐，惆怅不能饭。...

王格的诗词名句全集
