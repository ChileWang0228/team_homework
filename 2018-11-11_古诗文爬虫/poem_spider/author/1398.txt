诗人:叶之芳
作品数目：6篇
朝代：明代
诗人简介：叶之芳，字茂长，号大浮山人，明代诗人。少从邹守益、聂豹游，讲良知之学，有《龟川诗集》。像取自清道光修《江西乐安董氏宗谱》。...
<<入新安溪>> <<宿景光父>> <<暮春送别卷为韩八题>> <<观海·海碧何冥冥>> 
<<别楚生·同君楚水别>> <<别楚生·归人南国去>> 

叶之芳的诗词全集

观海·海碧何冥冥
叶之芳
海碧何冥冥，空光连太清。
白云飞不过，红日落还生。
去鸟难分影，遥山安可名。
何当借鳌背，载我向东行。
别楚生·同君楚水别
叶之芳
同君楚水别，独向晋陵归。
秋叶霜中尽，寒帆海上稀。
城荒衰草遍，山远夕阳微。
最是添愁处，天边一雁飞。
夕阳
入新安溪
叶之芳
可怪新安水，舟从石上行。
不风秋暮冷，无月夜深明。
古本何年偃，危湍几处惊。
千寻犹见底，曾数越江清。
新安
宿景光父
叶之芳
白露下疏牖，萧条秋夜凉。
入门君未寝，明月在藜床。
贫贱元同病，飘零只独伤。
不堪闻蟋蟀，久已怨离乡。
飘零
暮春送别卷为韩八题
叶之芳
河梁日暮罢离尊，送尔西游去故园。
湘渚月明春饮马，巴江花落夜猿闻。
青山易堕天涯泪，芳草空销远客魂。
何事不归长寄食，路旁谁更惜王孙。...
远客
别楚生·归人南国去
叶之芳
归人南国去，乡路入江烟。
远树低山郭，寒潮没渚田。
长风飘薄暮，短日傍残年。
萧索难为别，惟应故旧怜。

叶之芳的诗词名句全集
