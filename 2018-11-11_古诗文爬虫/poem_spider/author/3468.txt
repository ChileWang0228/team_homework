诗人:林洪
作品数目：14篇
朝代：宋代
诗人简介：林洪，字梦屏，宋代莆田（今属福建）人，著名词人，著《宫词百首》，或描述宫中琐事，或称颂太平盛世。
<<楼居·梅边未有屋三间>> <<谋隐·箧书如叶半飘零>> <<水仙花·清真处子面>> <<桐下·无名花草上闲坡>> 
<<西湖·烟生杨柳一痕月>> <<恋绣衾·冰肌生怕雪未禁>> <<春宫·桃李六宫寂>> <<钓台·三聘殷勤起富春>> 
<<宫词·金殿当头紫阁重>> 

林洪的诗词全集

宫词·金殿当头紫阁重
林洪
金殿当头紫阁重，仙人掌上玉芙蓉。
太平天子朝元日，五色云车驾六龙。
天子
谋隐·箧书如叶半飘零
林洪
箧书如叶半飘零，尚自浮家客帝京。
每遇事添新感慨，怕逢人说旧升平。
山如有约青常在，发幸相饶白未生。
便作阴谋犹是晚，栽松何日得阴成。...
阴谋
水仙花·清真处子面
林洪
清真处子面，刚烈丈夫心。
翠带拖云舞，金卮照雪斟。
苦吟吟不得，移入伯牙琴。
丈夫
钓台·三聘殷勤起富春
林洪
三聘殷勤起富春，如何一宿便辞君。
早知闲脚无伸处，只合青山卧白云。
殷勤
楼居·梅边未有屋三间
林洪
梅边未有屋三间，僦得楼居特暂安。
天下事非容易说，门前山可久长香。
瓶花频换春常在，阶草不除秋自残。
岂是江湖难着脚，如今平地亦狂澜。...
平地
桐下·无名花草上闲坡
林洪
无名花草上闲坡，病叶成堆客罕过。
注易欠工知学少，种桐收效得阴多。
破篱自补忧边事，断简重穿忆世科。
近日转知闲最好，旋沽邻酒谢诗魔。...
花草
西湖·烟生杨柳一痕月
林洪
烟生杨柳一痕月，雨弄荷花数点秋。
此景此时摹不尽，画船归去有渔舟。
杨柳
恋绣衾·冰肌生怕雪未禁
林洪
冰肌生怕雪未禁。翠屏前、短瓶满簪。
真个是、疏枝瘦，认花儿、不要浪吟。 
等闲蜂蝶都体惹，暗香来、时借水沈。
既得个、厮偎伴，任风霜、尽自放心。...
风霜
春宫·桃李六宫寂
林洪
桃李六宫寂，君王在石渠。
临鸾悔梳洗，女色不如书。
梳洗
孤山隐居
林洪
为怕因诗题姓名，特寻孤处隐吟身。
当时只向梅花说，不道梅花说与人。
梅花
冷泉·一泓清可沁诗脾
林洪
一泓清可沁诗脾，冷暖年来只自知。
流出西湖载歌舞，回头不是在山时。
歌舞
莲房鱼包
林洪
锦□金蓑织几重，问鱼何事得相容。
涌身既入莲房去，好度华池独化龙。
华池
折柳·湖边杨柳色如金
林洪
湖边杨柳色如金，几日不来成绿阴。
折得柔条入城去，教人知道已春深。
杨柳
枕上作·天街月未沈
林洪
天街月未沈，来者已駸駸。
夜若可无睡，人应更有心。
香凝衾正暖，灯隔帐如阴。
亦欲呼童起，谁门能赏音。

林洪的诗词名句全集
