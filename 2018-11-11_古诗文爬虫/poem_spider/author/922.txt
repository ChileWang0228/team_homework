诗人:雪江秀公
作品数目：35篇
朝代：明代
诗人简介：雪江秀公，（1376-1449）字时彦，号泉坡。江西省金溪县兴贤坊人。 明代诗人、书法家。明朝宿儒。官至礼部尚书。诗文创作有成就，文风典雅，密切谨严，尤以七言律为佳。著有《泉...
<<方洲张公二姬双节·缟素沈沈抱所天>> <<怀太白山人>> <<寄九杞先生>> <<许泉亭秋日>> 
<<泛舟至桐口>> <<题墨山扇图>> <<宾山驻锡云居>> <<宿归云堂>> 
<<读谢翱传>> 

雪江秀公的诗词全集

绝句·人坐秋树下
雪江秀公
人坐秋树下，月在秋树上。
苦吟落叶空，瘦影自相向。
相向
秋兴·木落关山岁暮时
雪江秀公
木落关山岁暮时，风云万里忆京师。
著书独惜虞卿老，怀古犹含庾信悲。
海郭清砧寒近捣，山楼短笛夜深吹。
江南秋水平如镜，只恐无人照鬓丝。...
江南
方洲张公二姬双节·缟素沈沈抱所天
雪江秀公
缟素沈沈抱所天，死心已在剪刀前。
主家楼上孤灯泪，同洒秋风四十年。
秋风
漫兴·落日千峰拄杖前
雪江秀公
落日千峰拄杖前，古苔长拟隐居篇。
颍滨定有箕山月，庐岳时看瀑布泉。
小阁梅花迎老眼，残书白发卧高天。
圣朝有道忧今少，药饵烟霞且岁年。...
梅花
题墨山扇图
雪江秀公
远屿孤烟起，林亭落日虚。
青山半江影，竹里照残书。
落日
过孙山人故居·歌残桂树小山空
雪江秀公
歌残桂树小山空，野鹤孤栖自一丛。
万里中原归不得，空余长剑卧秋风。
中原
楚江秋晓次石田翁韵·山川摇落露华晞
雪江秀公
山川摇落露华晞，野寺鸣钟破曙晖。
千里人烟江郭静，数声渔笛水禽飞。
寒催刀尺风霜早，日远关河信息稀。
丛菊又开身在客，长沙谁念未成衣。...
风霜
寄九杞先生
雪江秀公
两句三年报已成，杞泉凉月照人清。
九华芝草高踪在，千里冥鸿病眼明。
野墅柴门香稻熟，渔村江树晚山晴。
凭谁唤起王摩诘，画汝纶巾杜曲行。...
柴门
许泉亭秋日
雪江秀公
手把传灯录，西岩卧病翁。
柴关上野色，石壁下秋风。
岁月飞鸿外，江山落叶中。
菊花知九日，青蕊更丛丛。
江山
泛舟至桐口
雪江秀公
路转青村合，山连赤岸斜。
夕阳飞燕子，茅屋落桐花。
晚墅闻孤笛，轻舟阁浅沙。
前峰望不远，林暝欲栖鸦。
夕阳
宿归云堂
雪江秀公
寺前昨日雨，水满放生池。
独往忽乘兴，幽寻岂有期。
夜深月未出，秋近竹先知。
重把茶杯坐，云山话所思。
先知
雨夜·灯影西堂里
雪江秀公
灯影西堂里，三年病惠休。
空山闻夜雨，独客抱春愁。
花鸟寒应苦，星河暗自流。
谁家有明月，长笛倚高楼？
星河
晓长老挽词
雪江秀公
西池花谢见莲成，短世逢人问死生。
白发卧云真是病，青山埋骨始完名。
雨灯夜着虚堂影，秋磬寒随落木声。
欲为吾师著禅行，石章兼勒嗜茶铭。...
真是
秋日登栖云岭
雪江秀公
黄落山川入望遥，行过云岭忆前朝。
秋风废苑悲丛棘，明月珠帘想玉箫。
岛屿晴浮渔树浦，江潮寒上海鲜桥。
迢迢西崦斜阳路，惟见归鸦趁暮樵。...
上海
闻顾子重过五亩山自杭归款叙数日
雪江秀公
桐花吹雨惜残春，满地江湖见隐沦。
短笠轻舟终远去，白云春草唤愁新。
画牛事已知弘景，学稼心常忆子真。
山月一樽谈未了，夜深犹照病闲人。...
江湖
楚江秋晓次石田翁韵·草寒霜渚梦悠悠
雪江秀公
草寒霜渚梦悠悠，衡岳西风落木秋。
病里断猿司马泪，吟余残月仲宣楼。
自怜江汉犹迟暮，谁采城蓉寄远游。
鸿雁一行斜不度，水光山色满汀洲。...
迟暮
方洲张公二姬双节
雪江秀公
交剪云鬟为主恩，镜台花落洗头盆。
同心待死芳洲上，霜月寥寥夜到门。
寥寥
怀太白山人
雪江秀公
阶前黄叶堆欲满，湖上白云闲自来。
千里秋风悲断雁，两峰寒日忆登台。
未能明月同移棹，想见黄花独举杯。
吟遍长松千万树，南屏落日寺门开。...
黄花
宾山驻锡云居
雪江秀公
满地云山皆幻住，此心若了始为僧。
草茅径昃须扶杖，雾雨堂昏要续灯。
警露鹤鸣穿壁月，弄花猿引挂岩藤。
闭门细究《楞严》旨，镜像年芳未可凭。...
读谢翱传
雪江秀公
南奔北走家何在，七里滩前许剑来。
厓海夜寒惟月上，冬青树老又花开。
侧身天地聊晞发，怅望江山独把杯。
一掬当年知己泪，秋风洒尽下西台。...
望江
庚辰岁感事次吴宿威太守韵
雪江秀公
消息真传愁暮春，行营旧国动星辰。
徒怜汉武巡游地，不见周王清路尘。
别殿蓬莱花事静，芳洲鹦鹉客愁新。
秦淮一带芜城月，翠辇琵琶载美人。...
鹦鹉
烟霞寺一百七岁老僧
雪江秀公
垂老犹疑宝掌翁，一龛枯坐万山中。
闭门不管春来去，芳草满阶栖落红。
犹疑
感事·啄乌搏鸡雏
雪江秀公
啄乌搏鸡雏，翼翼鸡母护。
孤儿悲惸独，颜色失其怙。
黑风雨益暗，同过前溪渡。
茫茫春水深，骨肉不相顾。
茫茫
山中怀萝石翁
雪江秀公
老怀常耿耿，岁暮一行书。
寒日孤城短，山堂独夜虚。
病多忧到骨，吟苦泪盈裾。
只恐梅花笑，相逢齿发疏。
相逢
碧空先辈挽诗
雪江秀公
独听钟声坐夜阑，袈裟何处问丰干。
浮云忽灭心灯在，一树梅花月影寒。
梅花
得白泉徐侯书
雪江秀公
槜李城西从拂袖，归帆直过钓台西。
却怜别后无消息，忽得书来问杖藜。
江岸鹧鸪悲暮雨，柴门燕子惜春泥。
海边犹有甘棠树，几向花阴忆贵溪。...
燕子
宜晚社西野席上
雪江秀公
迟暮山林意颇同，一尊且共话年丰。
租佣不堕常时业，铅椠兼收卒岁功。
秋水衣巾明野色，朔云杞菊倚寒丛。
论兵策马俱难用，只作江南白发翁。...
江南
莲井·银床露下夜如何
雪江秀公
银床露下夜如何，鼻观生香净不波。
性水真空无热恼，定光院里月明多。
鼻观
过孙山人故居
雪江秀公
溪边野竹映寒沙，茅屋青山处士家。
燕子归来寒食雨，春风开遍野棠花。
寒食
楚江秋晓次石田翁韵
雪江秀公
睡起长年报水程，江花无数傍船明。
汉阳人语舟横渡，夏口鸡鸣月近城。
寂寞阵图诸葛计，支离心事杜鹃行。
却从岁序悲黄叶，一夜湘潭白发生。...
支离
舟还·东家西家看竹
雪江秀公
东家西家看竹，南寺北寺题诗。
欲问出门高兴，山中猿鹤幽期。
高兴
舟还·晚笔青山剩语
雪江秀公
晚笔青山剩语，春沙白鹭余杯。
两岸落花芳草，满船明月归来。
白鹭
遣兴·白云流水度虚屏
雪江秀公
白云流水度虚屏，小坐池边眼自醒。
春事不知浑入夏，青虫无力堕槐庭。
无力
平望道中
雪江秀公
两岸青山日半衔，洞庭天水碧相涵。
东风正报桃花信，湖面归渔网作帆。
桃花
临终诗·一夜小床前
雪江秀公
一夜小床前，灯花雨中结。
我欲照浮生，一笑生灭灭。

雪江秀公的诗词名句全集
