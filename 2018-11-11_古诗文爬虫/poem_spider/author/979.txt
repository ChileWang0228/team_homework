诗人:李延兴
作品数目：25篇
朝代：明代
诗人简介：李延兴，[元]（约公元1368年前后在世）字继本，以字行，东安人，徙居北平。生卒年不详，约明初前后在世。少以诗名。至正十七年，（公元1357年）登进士第。授太常奉礼兼翰林检讨。值元...
<<渔阳客劭>> <<早过五门>> <<望海虞山得踪字>> <<和睦公九日韵>> 
<<秋日杂兴>> <<题万松金阙图>> <<挽张及民老先生>> <<题垂虹亭壁>> 
<<送白杨长老>> 

李延兴的诗词全集

渔阳客劭
李延兴
城外云山浓似绮，屋里琴书静如水。
石垆添火试松香，袅袅篆云飞不起。
天涯倦客此停骖，茶灶烟销犹隐几。
奚奴呼觉日平西，一片秋声响窗纸。...
声响
题万松金阙图
李延兴
衮冕曾迎凤驾来，烟沉金阙半蒿莱。
霞蒸日气红初上，云压松阴黑半开。
玉井霆轰龙起蛰，虚窗笙响鹤飞回。
前朝事往云无迹，愁听江声入夜哀。...
入夜
挽张及民老先生
李延兴
寂寞城南一亩宫，百年遗响寄孤桐。
巢由杖屦云山外，陶阮生涯酒榼中。
祠壁鬼灯然夜雨，墓门翁仲啸秋风。
招魂不隔卢沟水，泪洒霜林万叶红。...
秋风
题画·山翠浮空初过雨
李延兴
山翠浮空初过雨，山麓晴云散芳渚。
雾合长林生晓寒，人家更在林深处。
涧泉六月翻松根，石洞千年隐仙侣。
有谁共弈橘中来，无人问路桃源去。
白烟遮尽青林花，野簌嫩香应可茹。
清幽...
纵令
和友人韵·秋气满龙漠
李延兴
秋气满龙漠，君王忽远巡。
旌旗照天地，哀痛著丝纶。
雨雪迷青野，风云动紫宸。
汾阳忠烈大，一战熄兵尘。
风云
咏怀·白首殊方客
李延兴
白首殊方客，奔驰戎马间。
时危忧母老，岁晚寄书还。
冻雪连荒野，寒云出乱山。
苍茫西日外，痛哭倚柴关。
荒野
河上·宛宛寒山入莫烟
李延兴
宛宛寒山入莫烟，河流直到寺门前。
店头买酒风吹幔，浦口叉鱼雪满船。
翻覆世情堪大笑，宽闲野屋得清眠。
虚堂月色明如昼，独坐清弹五十弦。...
世情
早过五门
李延兴
霜白掖楼晓，寒鸦城上啼。
微云阊阖外，斜月建章西。
忧国心常切，成功计转迷。
十年京阙下，贫病尚羁栖。
成功
望海虞山得踪字
李延兴
青山秋万叠，诗写晚愁浓。
瀑断峰头路，云藏谷口松。
药炉丹气上，经藏碧苔封。
谁似仙翁静，阶前扫鹤踪。
头路
和睦公九日韵
李延兴
秋声横笛外，晓色画屏中。
黄菊双头小，青山四面同。
船冲官渡雨，木落市桥风。
十日燕台路，途穷兴不穷。
画屏
秋日杂兴
李延兴
飞楼上倚泬寥天，野色荒凉万井烟。
落日荷花白舫外，西风桂树画阑边。
明妃夜泣琵琶月，宛马秋肥苜蓿田。
千古河山几争战，一登高处一潸然。...
苜蓿
题垂虹亭壁
李延兴
金樽绿酒荡晴空，花压双鬟舞袖红。
莫唱何堪《渭城曲》，银筝呜咽怨秋风。
秋风
送白杨长老
李延兴
鹤随金锡忽飞还，踏遍吴云越树间。
一发远峰斜日外，认来多是九华山。
华山
福源精舍
李延兴
京城六月日如火，风轩散发执书坐。
顿嫌城市多烦嚣，欲买田庐何处可。
素几茶瓯吹碧香，有客敲扉偶相过。
为言越中好山水，厥土膏腴不偏颇。
魏氏之子文贞孙，玉树临风色瑳々。
读书...
大节
窗灯·窗灯摇影细
李延兴
窗灯摇影细，城柝报更遥。
白发愁偏重，丹心老未销。
云阴笼月薄，秋气挟霜骄。
归思如江水，滔滔逐逝潮。
滔滔
春日郊行
李延兴
岸柳含烟碧，山桃喷火红。
长松落晴雪，薄袂受暄风。
伐木随樵子，携钱觅酒翁。
犹胜狂阮籍，白首哭途穷。
山桃
读贾谊王粲传
李延兴
白发悲王粲，青春羡贾生。
万言词慷慨，一赋气峥嵘。
吊屈心犹壮，依刘恨未平。
怀贤坐长夜，斜月半窗明。
月半
和友人韵
李延兴
乱臣倾庙社，祸本久胚胎。
万里金城坏，千原铁骑来。
人心今日异，天意几时回。
痛哭英雄老，凄凉卧草莱。
天意
和友人韵·恩幸千年遇
李延兴
恩幸千年遇，艰危一旦遭。
人材淹草莽，勋业付儿曹。
死战酬明主，兼金买佩刀。
归来衣甲破，虮虱费爬搔。
艰危
和友人韵·月黑妖星现
李延兴
月黑妖星现，云红战火燃。
鲁连终蹈海，乐毅又辞燕。
痛哭怀明主，匡时倚大贤。
那堪频眺望，白雁落霜天。
霜天
咏怀·辛苦怜吾弟
李延兴
辛苦怜吾弟，荒山久避兵。
素书连月断，白发满头生。
雪翳窗灯影，风涵戍鼓声。
沉思忧百结，寂寞度残更。
寂寞
咏怀·妻子何时见
李延兴
妻子何时见，凄凉病转侵。
虚传千里信，已负百年心。
短帽飞霜满，空阶落叶深。
白头吟正苦，回首泪沾襟。
白头
夕次同川
李延兴
鸦噪晚凉天，新晴景豁然。
柳桥通水市，荷港入湖田。
鹭影沙头月，人烟渡口船。
相过又相别，书到是明年。
渡口
赠时中·白首相逢寥落中
李延兴
白首相逢寥落中，失声一哭莫途穷。
霏霏江草愁边绿，寂寂宫花梦里红。
海徼归心悬夜月，柴扉病骨卧秋风。
人情任逐东流水，烂熳金樽莫放空。...
柴扉
送李顺文
李延兴
维齐古青州，其地山水秀。
尝遭国大侵，夹辅犹腋肘。
宅土称上腴，财赋等浙右。
奇阃久乃隳，完城失封守。
妖盗起潢池，跳梁裒林棷。
白昼烧通衢，胡马相践蹂。
屋化飞尘灰，莽莽草木茂。...

李延兴的诗词名句全集
