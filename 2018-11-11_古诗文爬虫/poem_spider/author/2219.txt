诗人:许恕
作品数目：3篇
朝代：元代
诗人简介：许恕[公元？年至一三七四年]字如心，江阴人。生年不详，卒于明太祖洪武七年。至正中，荐授澄江书院山长，旋弃去。会天下已乱，乃遁迹卖药于海上，与山僧野人为侣。善自晦匿，罕相...
<<田舍写怀>> <<题潘氏画壁>> <<次承文焕黄山醉归诗韵>> 

许恕的诗词全集

田舍写怀
许恕
开荒临水驿，草蔓一何深！
细雨滋牛力，新晴慰客心。
稍看田野辟，不畏虎狼侵。
麦饭香连屋，归耕傍绿阴。
虎狼
题潘氏画壁
许恕
浮空积雪拥千鬟，山崦人家俯碧湾。
飞阁卷帘高鸟外，夕阳流水古松间。
岂无隐者携家入？亦有仙翁采药还。
借我高眠萝屋里，月明风静听潺湲。...
流水
次承文焕黄山醉归诗韵
许恕
黄山之南江水西，麦秋天气野阴低。
隔溪雨过催花落，绕屋云归伴鹤栖。
涤荡新愁烦浊酒，扶持残醉有枯藜。
寄来妙句能相忆，那得樽前手共携？...

许恕的诗词名句全集
