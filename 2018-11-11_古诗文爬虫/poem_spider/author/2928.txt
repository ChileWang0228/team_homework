诗人:周濆
作品数目：9篇
朝代：宋代
诗人简介：周濆，生平不详。《直斋书录解题》卷一九著录其集1卷，已佚。《粤诗搜逸》卷一谓是五代末至宋初昭州(今广西平乐)人周渭之弟，未详所据。《全唐诗》存诗4首。另《永乐大...
<<重门曲·憔悴荣华怯对春>> <<过林和靖旧址>> <<冷泉亭·朱檐日转轩窗冷>> <<胥山庙·贯弓执矢一亡臣>> 
<<胥山庙·间关欲雪父兄仇>> <<胥山庙·堂堂武烈与文英>> <<夜宿浙江亭>> <<有怀湖山留题惠因院>> 
<<与同舍待浴灵芝寺>> 

周濆的诗词全集

重门曲·憔悴荣华怯对春
周濆


憔悴荣华怯对春，寂寥宫殿锁闲门。
此身却羡宫中树，不失芳时雨露恩。


雨露
胥山庙·间关欲雪父兄仇
周濆
间关欲雪父兄仇，底用平生锡盖侯。
冤骨未沈吴月晓，征魂初返楚云秋。
西施正倚承恩貌，范蠡将移去国舟。
尚向松陵亲却敌，藁砧依旧在层楼。...
依旧
有怀湖山留题惠因院
周濆

湖山平生亲，松竹亦瓜葛。
深期说情话，跬步成契阔。
岂无朝夕思，或以尘累夺。
何当淡相从，长年席不割。

朝夕
过林和靖旧址
周濆


短棹不归双鹤去，一邱烟草寄山阴。
水边疏影黄昏月，无限风骚在客心。


黄昏
冷泉亭·朱檐日转轩窗冷
周濆
朱檐日转轩窗冷，碧嶂云低草树香。
山影倒沈波底月，夜阑相对写寒光。
相对
胥山庙·贯弓执矢一亡臣
周濆
贯弓执矢一亡臣，未洗昭关客路尘。
道上乞飧逢漂女，江边款渡得渔人。
致君岂谓初无术，卖国由来别有因。
文种墓空山胁冷，怒潮朝夕怨江滨。...
朝夕
胥山庙·堂堂武烈与文英
周濆
堂堂武烈与文英，引剑呼天气未平。
身后端知司祸福，生前直欲就功名。
胥山未尽吴侬意，郢水犹伤楚客情。
井里满前灵宇壮，长江千古带高情。...
长江
夜宿浙江亭
周濆
夜半潮声撼客床，卧听柔橹闹空江。
惊回倦枕乡关梦，海日烘山上晓窗。
夜半
与同舍待浴灵芝寺
周濆
一雨洗秋色，湖山增眼明。
番番水中荷，作此凄凉声。
我辈等憔悴，客饭千里程。
愿言涤尘土，冠盖临华京。

周濆的诗词名句全集
