诗人:冯惟讷
作品数目：14篇
朝代：明代
诗人简介：冯惟讷(1513-1572)，冯裕第四子，字汝言，号少洲，临朐人。1538年(明嘉靖戊戌)进士，位至光禄正卿。冯惟讷长于文学研究和古籍整理，在临朐冯氏文学府库中另树一帜。他辑录的...
<<出榆关逢征兵使人作>> <<春日陪孟东洲宪使>> <<秋日同参伯邵公游凤凰山>> <<送杜明府谢政还辽>> 
<<至都始见峻伯留宿>> <<毗陵舟中夜别万吴>> <<皋兰观兵>> <<闻警·八月塞门开>> 
<<闻警·平生投笔吏>> 

冯惟讷的诗词全集

春日陪孟东洲宪使
冯惟讷
竹色青于染，春生宋玉家。
众山当户出，一水抱城斜。
积雨翻高柳，轻寒勒早花。
风光正如此，莫惜醉流霞。
风光
春日侍宴高唐齐东二王即韵应教
冯惟讷
昔听桂山调，今看兰坂花。
春云间珠圃，初日照彤霞。
改服游新苑，移尊对远沙。
应刘今日赏，不是魏王家。
日照
又寄河东清溪诸殿下·天涯岁晏雪霜繁
冯惟讷
天涯岁晏雪霜繁，又见春风落塞门。
一望秦川肠一断，欲持芳草问王孙。
天涯
出榆关逢征兵使人作
冯惟讷
闻道云中将，先秋戒铁衣。
虎符千里至，龙骑五营归。
夜月明雕戟，山风曳画旂。
谁怜瀚海外，杂虏驻金微。
瀚海
秋日同参伯邵公游凤凰山
冯惟讷
凤凰高阁俯晴空，万里蚕丛此路通。
远近川原秋色里，参差草树夕阳中。
尊前舞袖翻霜叶，天外清笳咽塞鸿。
回首旧游成梦隔，独将迟暮叹征蓬。...
回首
送杜明府谢政还辽
冯惟讷
仙郎逸气横朝野，傲岸不落风尘下。
邴丹六百辄免官，王阳九折能还马。
羁心浪迹日悠悠，楚水吴山十度游。
秋风君度红骡碛，知我题诗白鹭洲。...
悠悠
至都始见峻伯留宿
冯惟讷
可忆毗陵夜雪船，乱帆相背各风烟。
探囊诗卷行堪把，计日心期又隔年。
秉烛更疑成别梦，当杯翻怯近离筵。
同游自昔多豪彦，独对狂歌倍黯然。...
风烟
毗陵舟中夜别万吴
冯惟讷
渡口云深树色苍，孤舟寒雨共离觞。
凭君莫话从前事，只是无言已断肠。
断肠
皋兰观兵
冯惟讷
金城关外雪嵯峨，龙尾山前涌白波。
春风一夜流澌尽，汉使明朝欲渡河。
春风
闻警·八月塞门开
冯惟讷
八月塞门开，单于猎雁回。
五原秋草尽，万骑羽书来。
秦陇疮痍后，疆场战伐催。
黄云迷处所，羌笛暮生哀。
疆场
闻警·平生投笔吏
冯惟讷
平生投笔吏，慷慨学孙吴。
不分龙庭骑，年年入武都。
轻兵下陇坂，间道袭休屠。
谈笑看雄剑，烟尘更有无。
间道
再别徐少初明府
冯惟讷
悲歌昨夜惜离群，九曲肠随别路分。
江雨未休春寂寂，那堪今日又逢君。
悲歌
再别徐少初明府·千里江程一夜过
冯惟讷
千里江程一夜过，毗陵回首隔烟波。
莫嗟此后音书少，只恨从前笑语多。
笑语
又寄河东清溪诸殿下
冯惟讷
寒城雪尽晓氛氲，万树猿声不可闻。
东望梅花消息断，思君一寄陇山云。

冯惟讷的诗词名句全集
