诗人:徐泳
作品数目：8篇
朝代：宋代
诗人简介：徐泳，字荐伯，平阳（今属浙江）人。高宗绍兴二十七年（一一五七）武进士，官水军统领、兴化巡检。有《横槊醉稿》，已佚。事见清乾隆《平阳县志》卷一三。...
<<许询园·高栖不受鹤书招>> <<访孔文学>> <<白楼亭·江左名流共往还>> <<箪醪河·往事悠悠逝水知>> 
<<方干岛·平生心事白鸥知>> <<洛思山·归去蹉跎岁月深>> <<钱王祠·石槛山前吉驷游>> <<寿广东陶漕>> 


徐泳的诗词全集

许询园·高栖不受鹤书招
徐泳
高栖不受鹤书招，北干家园久寂寥。
明月空怀人姓许，故山犹自岫名萧。
空怀
访孔文学
徐泳
山绕晴溪水绕家，市槐坛杏夹溪斜。
门庭不剪青青草，留待春风两部蛙。
青草
白楼亭·江左名流共往还
徐泳
江左名流共往还，白楼何许只青山。
不须商略闲今古，物换星移俯仰间。
俯仰
箪醪河·往事悠悠逝水知
徐泳
往事悠悠逝水知，临流尚想报吴时。
一壶能遣三军醉，不比商家酒作池。
三军
方干岛·平生心事白鸥知
徐泳
平生心事白鸥知，一卷云庵处士诗。
占得镜中奇绝处，只缘身值广明时。
心事
洛思山·归去蹉跎岁月深
徐泳
归去蹉跎岁月深，羁愁无奈故乡心。
人生毕竟俱怀土，庄舄当时自越吟。
岁月
钱王祠·石槛山前吉驷游
徐泳
石槛山前吉驷游，故乡霞锦遍林丘。
只今东府空遗庙，露立唐碑老树秋。
故乡
寿广东陶漕
徐泳
龟灵鹤爽一臞仙，膝上横桐漱玉泉。
闻道妙堂访耆旧，未容归种石庄田。

徐泳的诗词名句全集
