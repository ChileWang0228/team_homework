诗人:马一浮
作品数目：114篇
朝代：现代
诗人简介：马一浮（1883-1967），幼名福田，字一佛，后字一浮，号湛翁，别署蠲翁、蠲叟、蠲戏老人。浙江会稽（今浙江绍兴）人，中国现代思想家、诗人和书法家。是引进马克思《资本论》的中华第...
<<杂感·向晓星辰数点斜>> <<杂感·窗前石笋碧嶙峋>> <<杂感·林卧逃喧厌鸟鸣>> <<杂感·鲁国多讥儒及戏>> 
<<杂感·不学阴何苦用心>> <<杂感·楼台弹指顿时开>> <<杂感·梦中行路惊崩颓>> <<杂感·一人传虚万人实>> 
<<杂感·方生方灭刹那心>> 

马一浮的诗词全集

杂感·林卧逃喧厌鸟鸣
马一浮
林卧逃喧厌鸟鸣，笙竽绝耳瑟无声。
黄鹂百舌俱听遍，更有昏鸦噪晚晴。
黄鹂
黑龙江峨眉幽邃处以江名溪
马一浮
旧狎悬流度石梁，今来涧曲履微霜。
铁桥深锁蛟龙睡，不放诸天出上方。
蛟龙
杂感·不学阴何苦用心
马一浮
不学阴何苦用心，偶因陶写亦成吟。
诗中自有三三味，兴尽辞亡没处寻。
用心
杂感·楼台弹指顿时开
马一浮
楼台弹指顿时开，活水灵苗遍地栽。
无尽苍生无尽愿，一花应现一如来。
苍生
晚钟·大千如在掌
马一浮
大千如在掌，安坐受供养。
无为无事人，恐堕非非想。
无为
晚钟·张拙一切有
马一浮
张拙一切有，径山一切无。
道无何不许，只为有妻孥。
无何
乡思·风波道路海天心
马一浮
风波道路海天心，残雪凝冰照北林。
忘象新删红豆解，安诗都付白沙吟。
鹑衣拥日听黄鸟，藜杖穿云指碧浔。
尘外唯馀桑下恋，千岩万壑忆山阴。...
黄鸟
山居销夏·有语都成过
马一浮
有语都成过，无能幸就闲。
道犹寒暑易，迹悟尹夷班。
蝉蜕馀虫臂，鸡栖杂峒蛮。
多风仍少雨，山月昨初弯。
蝉蜕
春日怀归简浙中故旧
马一浮
龙钟犹远道，莺语入新年。
迢递三巴路，凄凉故国弦。
乱流趋瘴海，白雾失春天。
仰羡归飞燕，移樯近柳边。
春天
九日登凌云峰歌
马一浮
一画生天复生帝，敝屣可同天下弃。
忽然变化名为人，自我失之在交臂。
人言九日且登高，百年值此犹崇朝。
九日屡迁九州改，令我怀古心忉忉。
微茫不辨山川势，衰暮久捐辞赋丽。
坐看...
天地
闻雁·天际飞鸿送远音
马一浮
天际飞鸿送远音，老农别有感时心。
声声渐入芦花去，谁向明年麦陇寻。
芦花
夜闻风雨晨起见雪
马一浮
昨梦风生壑，今疑雪有声。
非声复非色，是汝眼初明。
起见
雨后·三伏炎蒸一雨收
马一浮
三伏炎蒸一雨收，应驱少昊早行秋。
深山石上看飞瀑，多少鱼龙据下流。
深山
山阴道中
马一浮
昨夜灯前听雨声，朝来出郭趁新晴。
花时已过游人少，如此溪山独自行！
山阴
杂感·向晓星辰数点斜
马一浮
向晓星辰数点斜，云中寒日似笼纱。
空庭老树无人见，独背春风自著花。
春风
杂感·窗前石笋碧嶙峋
马一浮
窗前石笋碧嶙峋，便觉仙山不远人。
一自青牛西去后，种松皆作担囊新。
嶙峋
杂感·鲁国多讥儒及戏
马一浮
鲁国多讥儒及戏，秦人惟以吏为师。
莫教山鸟惊章甫，应学村氓戴竹皮。
章甫
杂感·梦中行路惊崩颓
马一浮
梦中行路惊崩颓，下坂九折车轮摧。
忽然眼开百险失，方知行处息如雷。
杂感
杂感·一人传虚万人实
马一浮
一人传虚万人实，今时非有昨非无。
见若是今闻是古，今闻昨见已模糊。
模糊
杂感·方生方灭刹那心
马一浮
方生方灭刹那心，不住如何强谓今。
三世本空今尚寂，去来何处更追寻。
追寻
杂感·人言存在义何居
马一浮
人言存在义何居，为是心如是物如。
试问谁知存在者，离心别有岂关渠。
离心
杂感·恒情常是怖空无
马一浮
恒情常是怖空无，若谓空无已不无。
谁见虚空能粉碎，始知诸有尽名模。
虚空
杂感·变而不动妙能神
马一浮
变而不动妙能神，诸妄销亡只一真。
若是无真安有妄，无形岂得影随身。
无形
杂感·勿计名绳遂忽麻
马一浮
勿计名绳遂忽麻，况于绳上更生蛇。
傍鏊求饼多忘面，对境迷头莫认他。
更生
晚钟·百丈食必作
马一浮
百丈食必作，沩山饥便餐。
许他真佛子，不肯戴儒冠。
晚钟·茂才不知书
马一浮
茂才不知书，孝廉父别居。
人言何足惜，天生德於予。
孝廉
晚钟·堪笑维摩诘
马一浮
堪笑维摩诘，徒言众生病。
惜哉扬子云，清静作符命。
扬子
晚钟·海滨有渴汉
马一浮
海滨有渴汉，丰岁有饥人。
人道岂不迩，天道孰为亲！
天道
晚钟·明眼无遮障
马一浮
明眼无遮障，隔垣洞人腹。
水母总随虾，只为元无目。
水母
晚钟·安土方能爱
马一浮
安土方能爱，危民易习非。
先王尊礼乐，今日重权威。
土方
晚钟·吾学如上壁
马一浮
吾学如上壁，君学如捕风。
若非程伯子，谁解勘荆公。
晚钟·百战争霸王
马一浮
百战争霸王，六艺今埃尘。
弗智谅在予，敢咎人不仁！
霸王
晚钟·胡姬习冶容
马一浮
胡姬习冶容，胡儿重钱刀。
胡风被中夏，举国称贤豪。
冶容
晚钟·边氓苦瘴疠
马一浮
边氓苦瘴疠，行客畏蛊毒。
瘴疠犹可御，蛊毒伤汝腹。
瘴疠
晚钟·螳螂缘蜩枝
马一浮
螳螂缘蜩枝，黄雀伺其后。
少年挟弹来，四物同机彀。
少年
晚钟·古木有自焚
马一浮
古木有自焚，古镜不自照。
一翳障九天，神人不能疗。
自焚
晚钟·法身胡不在
马一浮
法身胡不在，天载本无声。
言语所不到，有耳难为听。
言语
山居销夏
马一浮
卓午鸟声息，微风心地凉。
竹深匀护绿，花远澹闻香。
林下昼方静，门前江自长。
齐州何扰扰，朱夏去堂堂。
扰扰
山居销夏·尽日如中酒
马一浮
尽日如中酒，有时还避兵。
食微才续气，语少欲无声。
扶老一筇弱，观生双眼明。
向来堪忍力，不识怨咨情。
无声
山居销夏·雪岭不知暑
马一浮
雪岭不知暑，聋人谁辨音。
青蝇天下舌，凉月上皇心。
躁羽扬风疾，恬鱼入浪深。
但思千日醉，莫作九州箴。
九州
山居销夏·楛矢从来远
马一浮
楛矢从来远，菩提亦只宁。
千江印明月，高阁度流萤。
不觉胡尘暗，长疑万物灵。
谁能翻冻雨，一为洗膻腥？
菩提
山居销夏·岂有忘忧酒
马一浮
岂有忘忧酒，曾无解愠风。
人情如饮水，天道似张弓。
露下先蘦草，根摧半死桐。
王乔如可即，吾欲命丰隆。
天道
山居销夏·朝菌安知朔
马一浮
朝菌安知朔，隋珠不救饥。
闲名今已谢，幻病古难医。
砾浅宜收钓，帘深莫看棋。
诸方犹过夏，百计总成痴。
朝菌
短歌行·云愁海思天苍苍
马一浮
云愁海思天苍苍，风高木落鸿雁翔。
仰看明月在庭户，不知零露沾衣裳。
乱离朋友异胶漆，干戈兄弟皆参商。
百年礼乐一朝尽，此语闻之行路伤。...
兄弟
野兴·小雨泫疏花
马一浮
小雨泫疏花，晴江接乱霞。
草深鹰转疾，风细燕终斜。
村社时驱傩，儿童学种瓜。
婆娑看楚舞，鹭羽正随车。
儿童
野兴·山君行有伥
马一浮
山君行有伥，水母食依虾。
总为安蓬艾，因之恃爪牙。
藏舟难锁壑，炊饭误蒸沙。
昧昧将何极，营营亦可嗟！
爪牙
雨·才闻一路哭
马一浮
才闻一路哭，有听满城讴。
唯有檐前雨，声声不断愁。
满城
观物·无用为时贱
马一浮
无用为时贱，忘身自古难。
风高知野旷，雪尽入春寒。
山鸟频惊猎，江船逆上滩。
物情良不远，避世敢求安？
避世
即事·地载风霆气
马一浮
地载风霆气，江流日夜声。
楼开云自入，花发眼初明。
寂默支床卧，逍遥曳杖行。
世人矜有取，谁肯学无生？
逍遥
春望·雾气连穷海
马一浮
雾气连穷海，军声动九圻。
花香馀佛塔，草色上戎衣。
白屋蟏蛸在，黄昏蝙蝠飞。
登山愁极目，林卧掩风扉。

马一浮的诗词名句全集
