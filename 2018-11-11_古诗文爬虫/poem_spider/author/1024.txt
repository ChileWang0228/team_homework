诗人:筠隐遂
作品数目：19篇
朝代：明代
诗人简介：筠隐遂，（约1515-1586），字应元，号海翁、鹅池，明代诗人、画家，在世于嘉靖、隆庆、万历年间，真定府冀州新河县六户村人。少年失父母，依靠兄嫂生活，聪慧好学，能诗善画，且诗祖少陵，...
<<赠朱白民>> <<西山道中>> <<怀圆印师兄>> <<秋日游顶山寺>> 
<<吴门怀古·尚想黄池倚霸功>> <<柳·沐雨梳烟千万枝>> <<秋扇·莫以凉风多>> <<伯牙台·琴绝已多时>> 
<<闲泛·无事亦波间>> 

筠隐遂的诗词全集

问路·兹路从谁又改迁
筠隐遂
兹路从谁又改迁，柳花深处问渔船。
一言得过坏桥去，几步还停断岸边。
笑自向来迷所转，就他耕者别求前。
寻师果有安心法，何惜芒鞋费买钱。...
坏
金陵怀古·豪华已逐去江声
筠隐遂
豪华已逐去江声，山色空含远代情。
陈主《后庭花》不发，吴王前殿草长生。
风高巷口秋烟冷，雨过城头晚照明。
歌舞只今谁更似，鸟争啼巧柳轻盈。...
照明
柳·沐雨梳烟千万枝
筠隐遂
沐雨梳烟千万枝，春风挽住定何时。
青窥镜里愁人眼，翠染机中织女丝。
柔舞难容莺坐稳，轻摇易惹燕飞迟。
可怜岁岁章台路，肠断忘归游侠儿。...
游侠
霁山行·山霁行尤喜
筠隐遂
山霁行尤喜，虽泥亦自前。
不知吟思苦，忽到断桥边。
赠朱白民
筠隐遂
山静犹空劫，惟将木石亲。
肯居于此处，岂是等闲人。
写竹卖供米，删松破作薪。
只因寻异药，衣染别峰尘。
等闲
西山道中
筠隐遂
壁悬杖难容，盘旋青万重。
到来深竹院，行尽数声钟。
瀑挂雪边雪，云图峰外峰。
此中皆静者，日暮不相逢。
相逢
怀圆印师兄
筠隐遂
梅花开准合，梅子熟犹分。
不住是真性，随栖如片云。
只将诗拟见，岂有信相闻。
想得悬瓢处，吟僧自一群。
真性
秋日游顶山寺
筠隐遂
山下顶山寺，凄凉丹雘无。
不因逢老衲，将谓住樵夫。
桥水石啮齿，门松藓剥肤。
岩深霜信早，晚菊露黄须。
凄凉
吴门怀古·尚想黄池倚霸功
筠隐遂
尚想黄池倚霸功，归来万乘一身空。
越妃便泛五湖去，吴国长沦废沼中。
台草诉人春黛绿，洲花怨水暮愁红。
深情慳是盈亏月，不异当时照六宫。...
深情
秋扇·莫以凉风多
筠隐遂
莫以凉风多，弃捐敝箧里。
试记无风时，是谁引风起？
伯牙台·琴绝已多时
筠隐遂
琴绝已多时，台存尚起思。
遥怜千古调，只得一人知。
闲泛·无事亦波间
筠隐遂
无事亦波间，孤舟觉自闲。
树边春雾敛，尖露几重山。
雨中怀黄叶老人
筠隐遂
不断黄梅雨，知师反得闲。
孤眠听鸣溜，孰谓非深山。
苔色渐逾槛，溪光欲浸关。
爨烟厌空寂，一去便忘还。
黄梅雨
林栖·当檐林静立
筠隐遂
当檐林静立，老屋破从遮。
作梵邻听熟，翻经风搅差。
地生无种药，瓶活不根花。
偶与云同出，归吟任月斜。
过村家·孤村临晚水
筠隐遂
孤村临晚水，小屋背秋城。
有径无人过，阴虫白昼鸣。
谷欹苗叶曲，果拽树枝横。
朴朴风淳古，庞眉笑出迎。
白昼
秋夜怀见吾
筠隐遂
立深苔履迹，夜已半秋声。
当此影孤候，能禁思独生？
灯骄萤火细，月借鹤衣明。
若乃西方住，西方风露清。
西方
冬日淮上怀了能
筠隐遂
冻断黄河与月河，行人马上带冰过。
惟君生得梅花骨，独占江南暖日多。
梅花
画梅·古干横斜意自奇
筠隐遂
古干横斜意自奇，半开半蕊亦相宜。
寒时悔不前村觅，知是溪桥第几枝。
相宜
寄汰如师
筠隐遂
早早言归尚一身，秋空又见雁来宾。
不知近事堪传否，须记西风怅望人。

筠隐遂的诗词名句全集
