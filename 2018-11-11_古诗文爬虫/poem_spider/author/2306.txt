诗人:赵沨
作品数目：2篇
朝代：金朝
诗人简介：赵沨，字文孺，东平人。大定二十二年进士，仕至礼部郎中。性冲淡，学道有所得。尤工书，自号黄山。赵秉文云：沨之正书体兼颜、苏，行草备诸家体，其超放又似杨凝式，当处苏、黄伯仲...
<<苍玉洞·曲曲清溪叠叠山>> <<分韵赋雪得雨字>> 

赵沨的诗词全集

苍玉洞·曲曲清溪叠叠山
赵沨
曲曲清溪叠叠山，石门深处有禅关。
我来自得闲滋味，坐听山重尽日还。
滋味
分韵赋雪得雨字
赵沨
造物固多才，中有无尽字。
大儿拟圭璧，小儿比盐絮。
后人例蹈袭，弥复入窘步。
聚星号令严，亦自警未悟。
谁有五色笔，绘此天地素。
好语觅不来，更待偶然遇。...
五色
郊外·迥野饶秋色
赵沨
迥野饶秋色，高台半夕阳。鸥眠沙渚静，鸟没岭云长。薄宦违幽兴，浮生更异乡。岁华成白首，丘壑愈难忘。
贡院中怀山中故居
赵沨
岁晚西溪路，谁过旧草堂。苔纹侵柱础，竹色度邻墙。白首光阴疾，青山意绪长。相思老兄弟，夜夜梦还乡。
贡院闻雨·灯暗风翻幔
赵沨
灯暗风翻幔，蛬吟叶拥墙。人如秋巳老，愁与夜俱长。滴尽阶前雨，催成镜里霜。黄花依旧好，多病不能觞。
九日怀尹无忌
赵沨
茅屋秋萧索，幽居尽日閒。碧云看欲暮，远客几时还。书剑成何事，风尘只强颜。思君千里梦，夜夜到燕山。
秋郊晚望·桃竹犹堪杖
赵沨
桃竹犹堪杖，幽寻兴颇嘉。池荷能几叶，篱菊不多花。地坼成龟兆，林枯出犬牙。村农庆丰岁，社鼓巳三挝。
元日·马上逢元日
赵沨
马上逢元日，东风送客愁。滹沲春水渡，瀛海夕阳楼。雪照潘郎鬓，尘侵季子裘。劳生巳强半，更欲玷清流。
过良乡县学
赵沨
儒宫宜地僻，竟日有馀清。殿古碑仍在，庭空草自生。风高时脱木，云重欲摧城。客兴巳消洒，秋堂更雨声。
和诜上人雪诗
赵沨
贫巷仍飞雪，空庭迥绝尘。照窗疑不夜，着树忽惊春。枕冷梦魂短，山明天宇新。赋诗分气象，定有灞陵人。
涧上·远径留残照
赵沨
远径留残照，疏林出小园。山川半豺虎，岁月且琴尊。杜老新鸡栅，庞公旧鹿门。不才真忝窃，人道典刑存。
新凉·颇觉小眠快
赵沨
颇觉小眠快，便知秋意真。清风论世旧，老圃得时新。移竹观君子，翻书访古人。可人陶靖节，随意葛天民。
仙和尚坐脱
赵沨
识得从来觉性圆，西归只履更翛然。永嘉稳步曹溪路，临济饱参黄檗禅。桶底脱时无一物，机轮转处有三玄。火中留得一茎草，依旧光明烁大千。...
黄山道中·小谷城荒路屈蟠
赵沨
小谷城荒路屈蟠，石根寒碧涨秋湾。千章秀木黄公庙，一点飞云白塔山。好景落谁诗句里，蹇驴驼我画图间。膏肓泉石真吾事，莫厌乘閒数往还。...
用仲谦元夕诗韵
赵沨
闻道蓝田辋口庄，欹湖前日具飞航。李膺定巳回仙棹，王绩无由入醉乡。薄宦系人如坐井，穷愁染鬓欲成霜。早知上界多官府，只向人间作酒狂。...
盆池荷花·一泓寒碧甃波光
赵沨
一泓寒碧甃波光，雨后妖红独自芳。不许纤尘污天质，政须清吹发幽香。洛神初试凌波袜，妃子来从礜石汤。休笑埋盆等儿戏，要令引梦水云乡。...
扈从车驾至荆山
赵沨
海上飞来碧玉峰，瑶林琪树更青葱。参差楼观浮云表，颠倒山光落镜中。侍从有臣司碧落，笑谈无处不清风。好分灵沼为膏泽，乞与人间作岁丰。...
中秋·秋气平分月正明
赵沨
秋气平分月正明，蕊珠宫阙对蓬瀛。巳驱急雨消残暑，不遣微云点太清。帘外清风飘桂子，夜深凉露滴金茎。圣朝不奏霓裳曲，四海歌讴即乐声。...
题齐物堂·至人识破浮生理
赵沨
至人识破浮生理，万变何尝有不同。果蝶梦周周梦蝶，为风乘我我乘风。得时未必全无识，穷处方知却有通。毕竟欲齐齐底物，世间元是一虚空。...
聚远台·独上平台上
赵沨
独上平台上，风云万里来。青山一尊酒，落日未能回。
晚宿山寺·松门明月佛前灯
赵沨
松门明月佛前灯，庵在孤云最上层。犬吠一山秋意静，敲门时有夜归僧。
和茂才韵·十年为客未还家
赵沨
十年为客未还家，赢得毵毵两鬓华。别后故人应念我，不来踏雪看梅花。
留题西溪三绝
赵沨
谁开玉鉴泻天光，占断人间六月凉。日落沙禽犹未散，也知受用藕花香。
留题西溪·波光湛碧冷无痕
赵沨
波光湛碧冷无痕，眇眇轻风起縠纹。认得朝来疏雨过，却因水底见飞云。
留题西溪·总道西溪画不如
赵沨
总道西溪画不如，岂知造物用功夫。蟾光忽作灵犀透，表里通明两玉壶。
过蓨县董大夫庙
赵沨
汉朝元不用真儒，岂信忠嘉益帝图。贾谊长沙晁错死，不须独恨老江都。
寓居写怀·平陆温风雪半消
赵沨
平陆温风雪半消，孤烟篱落隔溪桥。趁墟人去林皋静，时有晚鸦衔堕樵。
秋日感怀·岁月不相饶
赵沨
岁月不相饶，秋风䬃巳至。蚊雷稍收声，团扇且复置。久雨不宜人，新凉差快意。数篇东皋诗，引我北窗睡。林泉久隔阔，尘土作憔悴。但有适人适，何尝事吾事。一贫既忘怀，所好无不遂。世无陶...
立秋·日月如川流
赵沨
日月如川流，去矣不复回。万物各有营，荣悴更相催。馀生苦多艰，壮志久摧颓。念欲学还丹，郁纡殊未谐。今朝立新秋，庭树西风来。举首望天宇，飞云独徘徊。呼儿且沽酒，浩歌豁秋怀。醉中得...
和崔深道春寒
赵沨
长风忽落青林端，风声汹若江声寒。太阴盘礴乱天序，推书扑笔成长叹。美人何许媚幽独，使我不见心无欢。颇闻隐居诵庄屈，篷窗坐拥尘编残。琴歌酒赋两寂莫，悬知此兴殊未阑。迟君一来吐...
西城观水·西山秋水来天地
赵沨
西山秋水来天地，巨野横流浩无际。长风蹙浪鳞甲生，两角斜分半山际。缭堤北去接飞桥，鼓鼙汹汹翻惊涛。中流突兀玉山起，直疑河伯驱灵鳌。冷光摇荡秋云白，浑似梦中游震泽。隔林我欲唤...

赵沨的诗词名句全集
