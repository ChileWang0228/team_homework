诗人:刘昭禹
作品数目：20篇
朝代：唐代
诗人简介：刘昭禹[约公元九o九年前后在世]字休明，桂阳（今湖南桂阳）人（全唐诗云：一云婺州人），生卒年均不详，约梁太祖开平中前后在世。少师林宽为诗，不惮风雪。仕楚，累为县令，后署天策府...
<<括苍山·尽日行方半>> <<冬日暮国清寺留题>> <<经费冠卿旧隐>> <<闻蝉·一雨一番晴>> 
<<东华观偃松>> <<留宿廖融山斋>> <<咏棕树·叶似新蒲绿>> <<忆天台山>> 
<<怀华山隐者>> 

刘昭禹的诗词全集

括苍山·尽日行方半
刘昭禹
尽日行方半，诸山直下看。白云随步起，危径极天盘。
瀑顶桥形小，溪边店影寒。往来空太息，玄鬓改非难。
非难
闻蝉·一雨一番晴
刘昭禹
一雨一番晴，山林冷落青。莫侵残日噪，正在异乡听。
孤馆宿漳浦，扁舟离洞庭。年年当此际，那免鬓凋零。
漳浦
留宿廖融山斋
刘昭禹
清和春尚在，欢醉日何长。谷鸟随柯转，庭花夺酒香。
初晴岩翠滴，向晚树阴凉。别有堪吟处，相留宿草堂。
树阴
铜柱辞·招灵铸柱垂英烈
刘昭禹
招灵铸柱垂英烈，手执干戈征百越。诞今铸柱庇黔黎，
指画风雷开五溪。五溪之险不足恃，我旅争登若平地。
五溪之众不足平，我师轻蹑如春冰。溪人畏威思纳质，
弃污归明求立誓。誓山川...
鬼神
冬日暮国清寺留题
刘昭禹
天台山下寺，冬暮景如屏。树密风长在，年深像有灵。
高钟疑到月，远烧欲连星。因共真僧话，心中万虑宁。
天台
经费冠卿旧隐
刘昭禹
节高终不起，死恋九华山。圣主情何切，孤云性本闲。
名传中国外，坟在乱松间。依约曾栖处，斜阳鸟自还。
中国
东华观偃松
刘昭禹
半已化为石，有灵通碧湘。生逢尧雨露，老直汉风霜。
月滴蟾心水，龙遗脑骨香。始于毫末后，曾见几兴亡。
兴亡
咏棕树·叶似新蒲绿
刘昭禹
叶似新蒲绿，身如乱锦缠。
任君千度剥，意气自冲天。
冲天
忆天台山
刘昭禹
常记游灵境，道人情不低。岩房容偃息，天路许相携。
霞散曙峰外，虹生凉瀑西。何当尘役了，重去听猿啼。
天台
怀华山隐者
刘昭禹
先生入太华，杳杳绝良音。秋梦有时见，孤云无处寻。
神清峰顶立，衣冷瀑边吟。应笑干名者，六街尘土深。
尘土
赠惠律大师
刘昭禹
秋是忆山日，禅窗露洒余。几悬华顶梦，应寄沃洲书。
风月资吟笔，杉篁笼静居。满城谁不重，见着紫衣初。
风月
灵溪观·鳌海西边地
刘昭禹
鳌海西边地，宵吟景象宽。云开孤月上，瀑喷一山寒。
人异发常绿，草灵秋不干。无由此栖息，魂梦在长安。
长安
送休公归衡
刘昭禹
草履初登南岳船，铜瓶犹贮北山泉。
衡阳旧寺春归晚，门锁寒潭几树蝉。
衡阳
题桃源·山翠参差水渺茫
刘昭禹
山翠参差水渺茫，秦人昔在楚封疆。当时避世乾坤窄，
此地安家日月长。草色几经坛杏老。岩花犹带涧桃香。
他年倘遂平生志，来着霞衣侍玉皇。...
玉皇
李皋试诗
刘昭禹
似玉来投狱，抛家去就枷。
可怜两片木，夹却一枝花。
可怜
耕夫谣·张绪逞风流
刘昭禹
张绪逞风流，王衍事轻薄。出门逢耕夫，颜色必不乐。
肥肤如玉洁，力拗丝不折。半日无耕夫，此辈总饿杀。
风流
赠齐己·我唐有僧号齐己
刘昭禹
我唐有僧号齐己，未出家时宰相器。爰见梦中逢五丁，
毁形自学无生理。骨瘦神清风一襟，松老霜天鹤病深。
一言悟得生死海，芙蓉吐出琉璃心。闷见有唐风雅缺，
敲破冰天飞白雪。清塞清...
织女星
赠江处士
刘昭禹
门在松阴里，山僧几度过。药灵丸不大，棋妙子无多。
薄雾笼寒径，残风恋绿萝。金乌兼玉兔，年几奈公何。
金乌
宫词·内人晓起怯春寒
刘昭禹
内人晓起怯春寒，轻揭珠帘看牡丹。
一把柳丝收不得，和风搭在玉栏杆。
栏杆
分水岭·前贤功及物
刘昭禹
前贤功及物，禹后杳难俦。不改古今色，平分南北流。
寒冲山影岸，清绕荻花洲。尽是朝宗去，潺潺早晚休。

刘昭禹的诗词名句全集
