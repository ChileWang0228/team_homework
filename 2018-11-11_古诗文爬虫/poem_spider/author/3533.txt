诗人:释元净
作品数目：16篇
朝代：宋代
诗人简介：释元净，字中立，自称六薌老人，庐陵（今江西吉安）人。隠居不仕，与萧立之有交。事见《萧冰崖诗集拾遗》卷上《邵中立六薌吟屋歌》、《谷音》卷下。...
<<潮音堂·真说无所示>> <<风篁岭·风篁荫修岭>> <<归隐桥·谢讲竺峰寺>> <<次赵清献公诗>> 
<<和参寥寄秦少游>> <<和佛印·久仰真风扬四海>> <<和苏子由>> <<寂室·心寂寂自绝>> 
<<坤泉·物外老余生>> 

释元净的诗词全集

和参寥寄秦少游
释元净
岩栖木食已皤然，交旧何人慰眼前。
素与昼公心印合，每思秦子意珠圆。
当年步月来幽谷，柱杖穿云冒夕烟。
台阁山林本无异，故应文字未离禅。...
幽谷
潮音堂·真说无所示
释元净
真说无所示，真听无所闻。
海潮山外过，妙响入深云。
海潮
风篁岭·风篁荫修岭
释元净
风篁荫修岭，挺节含虚心。
悠悠往还客，孰不聆清音。
往还
归隐桥·谢讲竺峰寺
释元净
谢讲竺峰寺，归隐新此桥。
院幽结林表，身老寄烟霄。
次赵清献公诗
释元净
南极星临释子家，杳然十里税青华。
公年自尔增仙籍，几度龙泓诗贡茶。
南极
和佛印·久仰真风扬四海
释元净
久仰真风扬四海，今朝邂逅欲生莲。
法灯晃耀皆蒙照，佛印灵玄孰可传。
诸子丛林禅里老，十方尘刹上中天。
烁迦罗眼周三际，豁破群迷量廓然。...
丛林
和苏子由
释元净
春去春来冬复冬，几思虚论未缘逢。
歙溪道赏兄遗迹，勿少龙泓一老龙。
遗迹
寂室·心寂寂自绝
释元净
心寂寂自绝，此意为君说。
寒云嵌空亭，独有月照雪。
坤泉·物外老余生
释元净
物外老余生，泉发幽岩里。
自可给瓶盂，不羡沧溟水。
沧溟
龙井亭·虚亭乱石间
释元净
虚亭乱石间，中有潜虬府。
澄湛源莫穷，旱岁为灵雨。
澄湛
讷斋·忆昔毗耶老
释元净
忆昔毗耶老，杜口有谁听。
还闻寂寞里，其辩过雷霆。
寂寞
萨埵石·巨石如掌平
释元净
巨石如掌平，兀然半青嶂。
钦哉昔道人，饲虎兹喦上。
狮子峰·独尔群山里
释元净
独尔群山里，人称狮子峰。
无心自哮吼，显晦烟云中。
无心
照阁·高峰御皎月
释元净
高峰御皎月，深壑泻飞湍。
谁来白云里，与汝凭栏看。
凭栏
龙井新亭
释元净
暇政去旌旆，杖策访林邱。
人惟尚求旧，况悲蒲柳秋。
云谷一临照，声光半载留。
轩眉狮子峰，洗眼苍龙湫。
路穿乱石脚，亭蔽重冈头。
湖山一日尽，万象掌中浮。
煮茗欵道论，奠爵致龙优。...
庙堂
次韵参寥子寄秦少游三绝
释元净
秦郎文字固超然，汉武凭虚意欲仙。
底事秋来不得解，定中试为问诸天。

释元净的诗词名句全集
