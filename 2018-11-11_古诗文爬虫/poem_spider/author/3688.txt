诗人:钱昭度
作品数目：10篇
朝代：宋代
诗人简介：钱昭度，字九龄，吴越忠懿王俶从弟偓之子。仕至西头供奉官。俊敏工诗，多警句。有集十卷，苏易简为之序，已佚。事见《宋史》卷四八○《钱昱传》。...
<<春阴·雨燕初飞陇麦青>> <<春阴·语燕被飞陇麦青>> <<怀会稽·斗牛星外翻成梦>> <<菊·曾见春花落万红>> 
<<野墅夏晚>> <<野水·野水光如壁>> <<忆具区·平生爱具区>> <<咏方池·东道主人心匠巧>> 
<<雨霁剡溪>> 

钱昭度的诗词全集

野墅夏晚
钱昭度
一抹生红画杏腮，半园沈绿锁桐材。
黄蜂衙退海潮上，白蚁战酣山雨来。
睡思几家金带枕。酒香何处玉交杯。
太阳西落波东去，惆怅无人唤得归。...
太阳
忆具区·平生爱具区
钱昭度
平生爱具区，岛屿夹陂湖。
竹雨笼鸂鶒，花烟湿鹧鸪。
神仙疑有宅，鱼鳖自为都。
何事劳长想，机云本是吴。
岛屿
春阴·雨燕初飞陇麦青
钱昭度
雨燕初飞陇麦青，春云将雨滞行人。
云间若有金乌卖，应被豪家占得春。
金乌
春阴·语燕被飞陇麦青
钱昭度
语燕被飞陇麦青，春云将雨滞行人。
云间若有金乌卖，应被豪家占得春。
金乌
怀会稽·斗牛星外翻成梦
钱昭度
斗牛星外翻成梦，巢鸟枝南略寄身。
越国荷花八百里，别来谁是采莲人。
荷花
菊·曾见春花落万红
钱昭度
曾见春花落万红，不然随雨即随风。
如何得到重阳日，浮在陶家酒盏中。
重阳
野水·野水光如壁
钱昭度
野水光如壁，澄心不觉劳。
与天无表里，共月见分毫。
绿好磨长剑，清宜泛小舠。
淡交今已矣，惆怅越波涛。
惆怅
咏方池·东道主人心匠巧
钱昭度
东道主人心匠巧，凿开方石貯涟漪。
夜深却被寒星映，恰似仙翁一局棋。
涟漪
雨霁剡溪
钱昭度
剡溪风雨霁，航苇重行行。
到处杨柳色，几家荷叶声。
噪蝉金鼎沸，游水玉壶清。
最喜鱼梁伴，归帆的的轻。
游水
赠白校书
钱昭度
袖里青锋秋水寒，谁疑双燕是金丸。
出门风雨如何去，空有霜髭在玉盘。

钱昭度的诗词名句全集
