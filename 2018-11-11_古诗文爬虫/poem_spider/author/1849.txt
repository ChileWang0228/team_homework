诗人:束宗庚
作品数目：4篇
朝代：明代
诗人简介：束宗庚，（1586-1639），封疆大吏。字季昭，号平符。永嘉场三都普门人。万历四十年（1612）乡试夺魁，天启二年（1622）中进士，廷对获二甲第一名。历官礼部祠祭司主事、精膳司员外郎。...
<<登善住寺新成阁得江字>> <<题听春雨轩>> <<月夜送弱翁>> <<同诜兮过竹忘斋中>> 


束宗庚的诗词全集

登善住寺新成阁得江字
束宗庚
高阁新成俯大江，宏开雄丽控名邦。
宿云不散连飞栋，红日初升射碧窗。
目极蓬莱穷岛屿，神游阊阖见旌幢。
群公此日频登眺，喜有清吟对怒泷。...
阊阖
题听春雨轩
束宗庚
阶头燕雨润流酥，柳底鸥波已可渔。
斗帐沉香欹枕后，青灯绮户把杯初。
不愁泥滑妨过骑，喜有田歌起荷锄。
明日云开花满眼，好令童子具蓝舆。...
童子
月夜送弱翁
束宗庚
山客复何去，柴门故夜开。
月寒醒鸟梦，松影误溪苔。
水上孤舟解，林端一磬来。
知君非远别，相送亦徘徊。
徘徊
同诜兮过竹忘斋中
束宗庚
钟声如一寺，林影望还分。
径转塔才见，轩开溪共闻。
相过成晚步，分坐见秋云。
诗卷娱禅暇，晴窗花气熏。

束宗庚的诗词名句全集
