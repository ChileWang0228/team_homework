诗人:廉布
作品数目：10篇
朝代：宋代
诗人简介：廉布。字宣仲，号射泽老农。楚州山阳（今江苏省淮安）人。妙年登科，官至武学博士，以张邦昌婿，负才不得用。后居绍兴，既绝仕宦之念，以诗酒自娱。画山水，尤工枯木丛竹、奇石松柏...
<<次韵·当年对元夕>> <<次韵·避地来何所>> <<大隐屏·高峰崛起翠云屏>> <<幔亭峰·更无裀幕空中举>> 
<<三姑石·风舞芳林鬓脚垂>> <<天柱峰·巉巉千丈插烟空>> <<仙迹岩·当时天姥立溪边>> <<书事·避地意何适>> 
<<书事·地僻春将半>> 

廉布的诗词全集

次韵·当年对元夕
廉布
当年对元夕，载酒向淮湾。
宝瑟荣珠袖，青藜照玉山。
蛮村当此夜，璧月独临关。
尚忆追游胜，萧萧双鬓斑。
萧萧
次韵·避地来何所
廉布
避地来何所，穷山沧海边。
雄图今寂寞，吾道昔迍邅。
宴食甘粗饭，偷生忍击鲜。
乡闾重回首，挥泪入淮天。
偷生
大隐屏·高峰崛起翠云屏
廉布
高峰崛起翠云屏，何事呼为大隐名。
自是市朝人不到，非关洞户锁峥嵘。
峥嵘
幔亭峰·更无裀幕空中举
廉布
更无裀幕空中举，时有笙竽静处闻。
猿鸟哀啼千嶂月，松篁寒锁一溪云。
空中
三姑石·风舞芳林鬓脚垂
廉布
风舞芳林鬓脚垂，朝云行雨湿仙衣。
不知当日缘何事，化石山头更不归。
山头
天柱峰·巉巉千丈插烟空
廉布
巉巉千丈插烟空，始见天南一柱峰。
绝顶雾开擎日月，半岩云暝噫雷风。
日月
仙迹岩·当时天姥立溪边
廉布
当时天姥立溪边，石上遗踪见宛然。
笑杀茂陵缑氏迹，只凭方士口中传。
方士
书事·避地意何适
廉布
避地意何适，同时得二贤。
才名谁敢并，萧散或堪怜。
濁酒宁非道，枯藤自会禅。
尚须浮碧海，风月夜同船。
风月
书事·地僻春将半
廉布
地僻春将半，僧房客暂休。
连山花雾暗，半岭竹云愁。
将士戈犹枕，书生笔屡投。
黠羌兵未戢，上有自焚忧。
书生
书事·山路入云烟
廉布
山路入云烟，精蓝沧海边。
崖沙留虎迹，石壁曳蛟涎。
猿啸千山寂，鸟惊半月弦。
忧来非一事，种种上华巅。

廉布的诗词名句全集
