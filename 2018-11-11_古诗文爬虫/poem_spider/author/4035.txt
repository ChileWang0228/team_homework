诗人:林逋
作品数目：316篇
朝代：宋代
诗人简介：林逋（967-1028），字君复，后人称为和靖先生，汉族，奉化大里黄贤村人。北宋著名隐逸诗人。幼时刻苦好学，通晓经史百家。书载性孤高自好，喜恬淡，勿趋荣利。长大后，曾漫游江淮间，后...
<<雪·湿飘乾堕著豀林>> <<池上春日·一池春水绿于苔>> <<孤山后写望>> <<夏日即事·石枕凉生菌阁虚>> 
<<读种先生丁密谏诗>> <<诗将·风骚推上将>> <<寄祝长官·怀想与君劳>> <<湖上隐居·湖水入篱山绕舍>> 
<<送越倅杨屯田赴阙>> 

林逋的诗词全集

和黄亢与季父见访
林逋
积水凝悬馆，船宽或结楼。一窗方寄傲，二巷忽同游。怨慕采菱曲，苍茫拾翠洲。微风起蘋末，归路满清愁。
苍茫
秋日西湖閒泛
林逋
水气并山影，苍茫已作秋。林深喜见寺，岸静惜移舟。疏苇先寒折，残虹带夕收。吾庐在何处，归兴起渔讴。
西湖
池上春日·一池春水绿于苔
林逋
一池春水绿于苔，水上花枝竹间开。芳草得时依旧长，文禽无事等闲来。年颜近老空多感，风雅含情苦不才。独有浴沂遗想在，使人终日此徘徊。...
水绿
池上春日即事
林逋
鸳鸯如绮杜蘅肥，鸂鶒夷犹翠潋微。但据汀洲长并宿，莫冲烟霭辄惊飞。已输谢客清吟了，未忍山翁烂醉归。钓艇自横丝雨霁，更从蒲篠媚斜晖。...
烂醉
雪·湿飘乾堕著豀林
林逋
湿飘乾堕著豀林，阵猛花尖聚砌阴。晓沫平随茶筹薄，冻痕全共药锄深。慵多只好披诗看，狂甚无如叩几吟。更想天山两三骑，臂鹰拳蹬簇駸駸。...
无如
西湖春日·争得才如杜牧之
林逋
争得才如杜牧之，试来湖上辄题诗。春烟寺院敲斋鼓，夕照楼台卓酒旗。浓吐杂芳薰巘崿，湿飞双翠破涟漪。人间幸有蓑兼笠，且上渔舟作钓师。...
西湖
夏日即事·石枕凉生菌阁虚
林逋
石枕凉生菌阁虚，已应梅润入图书。不辞齿发多衰病，所喜林泉有隐居。粉竹亚梢垂宿露，翠荷差影聚游鱼。北窗人在羲皇上，时为渊明一起予。...
皇上
小园春日·草烟横碧露华微
林逋
草烟横碧露华微，乘兴春园懒欲归。聚散有情输蛱蝶，浅深无色比蔷薇。浮名莫惜千钟贵，急景须防百岁稀。一事不堪身衣褐，且偷闲眼看芳菲。...
偷闲
湖上隐居·湖水入篱山绕舍
林逋
湖水入篱山绕舍，隐居应与世相违。闲门自掩苍苔色，来客时惊白鸟飞。卖药比尝嫌有价，灌园终亦爱无机。如何天竺林间路，犹到秋深梦翠微。...
隐居
瑞鹧鸪·众芳摇落独鲜妍
林逋
众芳摇落独鲜妍。占尽风情向小园。疏影横斜水清浅，暗香浮动月黄昏。寒禽欲下先偷眼，粉蝶如知合断魂。幸有微吟可相狎，不须檀板共金尊。...
摇落
山园小梅·剪绡零碎点酥乾
林逋
剪绡零碎点酥乾，向背稀稠画亦难。日薄从甘春至晚，霜深应怯夜来寒。澄鲜只共邻僧惜，冷落犹嫌俗客看。忆着江南旧行路，酒旗斜拂堕吟鞍。...
冷落
杂兴·散帙挥毫总不忺
林逋
散帙挥毫总不忺，病怀愁绪坐相兼。苔痕作意生秋壁，树影无端上古帘。一壑等闲甘汩汩，五门平昔避炎炎。惟应数刻清凉梦，时曲颜肱兴未厌。...
挥毫
秋怀·霏霏烟雨拂西窗
林逋
霏霏烟雨拂西窗，缃帙披残卧缥缸。林木细分山去削，水波微动鹤丁樁。凉沈欲睡何妨纵，静壮诗魔未易降。搔首旧游堪入画，一樯如练下澄江。...
烟雨
城中书事·一门深掩得闲权
林逋
一门深掩得闲权，纯白遗风要独全。强接俗庸中反道，敢嫌贫病是欺天。围形古寺谙寻鹤，照藓秋廊擬疏玄。从此免惭岩下者，子真高兴未萧然。...
高兴
尝茶次寄越僧灵皎
林逋
白云峰下两枪新，腻绿长鲜谷雨春。静试恰如湖上雪，对尝兼忆剡中人。瓶悬金粉师应有，筯点琼花我自珍。清话几时搔首后，愿和松色劝三巡。...
谷雨
台城寺水亭
林逋
金井前朝事，林僧问不知。绍苔欺破阁，白鸟占閒池。清楚曾经晋，荒唐直到隋。南廊一声磬，斜照独凝思。
直到
诗将·风骚推上将
林逋
风骚推上将，千古耸威名。子美尝登拜，昌龄合按行。笼纱疑旆影，击钵认金声。唱和知谁敌，长驱势已成。
风骚
寄祝长官·怀想与君劳
林逋
怀想与君劳，区区未剧曹。深心赖黄卷，垂老愧青袍。临事终存道，为诗转近骚。庐江五亩宅，归去亦蓬蒿。
怀想
寄和昌符·家近太行居
林逋
家近太行居，西归压一驴。同侪多及第，高论独知书。名迹收藏遍，公卿扣谒疏。离愁不可写，蝉噪夕阳初。
公卿
北山晚望·晚来山北景
林逋
晚来山北景，图画亦应非。村路飘黄叶，人家湿翠微。樵当云外见，僧向水边归。一曲谁横笛，蒹薜白鸟飞。
横笛
安福县途中作
林逋
诗景纷拿且按鞭，坏桥危磴已鸣泉。云根道店多沽酒，山崦人家亦种田。谷鸟惊啼冲宿雨，野梅愁绝闭寒烟。玉梁阁皂堪行遍，回得临江即上船。...
安福
孤山后写望
林逋
水墨屏风状总非，作诗除是谢玄晖。溪桥袅袅穿黄叶，樵斧丁丁斫翠微。返照未沉僧独在，长烟如淡鸟横飞。南峰有客锄园罢，闲倚篱门忘却归。...
忘却
山园小梅
林逋
众芳摇落独喧妍，占尽风情向小园。疏影横斜水清浅，暗香浮动月黄昏。霜禽欲下先偷眼，粉蝶如知合断魂。幸有微吟可相狎，不须檀板共金樽。...
断魂
相思令·吴山青
林逋
吴山青。越山青。两岸青山相对迎。争忍有离情。君泪盈。妾泪盈。罗带同心结未成。江边潮已平。
同心
点绛唇·金谷年年
林逋
金谷年年，乱生春色谁为主。馀花落处。满地和烟雨。又是离歌，一阕长亭暮。王孙去。萋萋无数。南北东西路。
南北
追和彭城太尉夏月寄题湖上湛源大师房
林逋
碧蒲红蓼白莲房，一片栾栌撼水光。海岸空闻有孤绝，山中休道更清凉。惊飞翡翠当轩鸟，袅过旃檀别院香。最爱晚天吟枕上，好云遥耸数峰长。...
大师
诗筒·唐贤存雅制
林逋
唐贤存雅制，诗笔仰防闲。递去权应紧，封回债已还。带班犹恐俗，和节不妨山。酒箧将书簏，谁言季孟间。
防闲
赠胡明府·一琴牢落倚松窗
林逋
一琴牢落倚松窗，孤澹天君得趣长。谒庙有时封县版，坐衙终日着公裳。为收牌印教村仆，偶检图书见古方。微足税粮人更静，却搘吟策立秋廊。...
图书
平居遗兴·有甚余闲得解嘲
林逋
有甚余闲得解嘲，高慵时把几桯敲。卑孜晚鸟沉幽语，历刺烟篁露病梢。草野交游披褐见，神仙书史点朱抄。皇朝不是甘逃挝，争向心如许与巢。...
余闲
读种先生丁密谏诗
林逋
旧草闲看即自卑，圣朝空道苦于诗。高才眩望如明逸，新句无因似谓之。淮甸月华欹枕静，秣陵春色按鞭迟。邯郸独步西施笑，落得星星两鬓丝。...
春色
精妙者·神锋虽缺力终存
林逋
神锋虽缺力终存，架琢珊瑚欠策勋。日暮闲窗何所似，灞陵憔悴故将军。
精妙
偶书·閒看是斯文
林逋
閒看是斯文，无秦擬自焚。病来兼万事，休去负深云。直语时多忌，幽肠俗不分。如何麋与鹿，犹此傍人群。
斯文
笔·犀利锋鋩敌五兵
林逋
犀利锋鋩敌五兵，梦中青镂未为灵。空山日午南窗暖，擬写黄庭内景经。
犀利
寄清晓阇梨
林逋
前时春雪晴，林壑趣弥清。几忆山阴讲，兼忘谷口耕。树丛归夕鸟，湖影浸寒城。还肯重相访，柴门掩杜蘅。
柴门
深居杂兴·四壁垣衣钓具腥
林逋
四壁垣衣钓具腥，已甘衡泌号沉冥。伶伦近日无侯白，奴仆当时有卫青。花月病怀看酒谱，云萝幽信寄茶经。茅君使者萧闲甚，独理丛毛向户庭。...
奴仆
初夏·乳雀啁啾日气浓
林逋
乳雀啁啾日气浓，雉来交影日重重。秧田百亩鹅黄大，横策溪村属老农。
啁啾
和谢秘校西湖马上
林逋
表里湖山极目春，据鞍时此避埃尘。苍苍烟树悠悠水，除却王维少画人。
西湖
和王给事同诸官留题
林逋
千兵款户迂红旆，四壁留题拂紫苔。他日北山传故事，愿将猿鹤比云来。
留题
和酬周启明贤良见寄
林逋
治世谁能吊屈平，且披湘帙散幽经。春阳尽吐芊芊草，霄极长垂两两星。半壁烟岚图太华，一筇风雪访支硎。雅吟为惠将何比，明月珊瑚海气腥。...
贤良
过芜湖县·诗中长爱杜池州
林逋
诗中长爱杜池州，说着芜湖是胜游。山掩肥城当北起，渡冲官道向西流。风稍樯碇网初下，雨摆鱼薪市未收。更好两三僧院舍，松衣石发斗山幽。...
芜湖
湖山小隐·园井夹萧森
林逋
园井夹萧森，红芳堕翠阴。昼岩松鼠静，春堑竹鸡深。岁课非无秫，家藏独有琴。颜原遗事在，千古壮闲心。
萧森
病中·坐钓行樵那不倦
林逋
坐钓行樵那不倦，寻云看月亦应劳。烦襟入夜权宜减，瘦格乘秋斗顿高。猿下任窥煎药鼎，客来慵动碾茶槽。床头卧架直闲却，免有情戮揭悼骚。...
煎药
百舌·柳条初重草初肥
林逋
柳条初重草初肥，烟湿园林晚未晞。百种堪怜巧言语，一般惟久好毛衣。欺凌红杏从头宿，讽刺黄鹂趁背飞。谁道关关便多事，更能缄默送芳菲。...
柳条
曹州寄任独复
林逋
交结文章尽世惊，城中幽隐更无营。敢将古道为吾事，耻对常流语子名。秋思病弹曾独听，太玄闲写待谁评。清朝故实蒲轮在，合为高贤下帝京。...
故实
舒城僧舍呈赠李仲宣文学
林逋
竹深淮寺雪萧骚，一壁寒灯伴寂寥。瘦尽骨毛终褭褭，蚀来锋刃转豪曹。宦情冷落诗中见，谈态轩昂酒后高。莫为无辜惜才术，圣明求治正焦劳。...
文学
自作寿堂因书一绝以志之
林逋
湖上青山对结庐，坟头秋色亦萧疏。茂陵他日求遗稿，犹喜曾无封禅书。
遗稿
霜天晓角·冰清霜洁
林逋
冰清霜洁。昨夜梅花发。甚处玉龙三弄，声摇动、枝头月。梦绝。金兽爇。晓寒兰烬灭。要卷珠帘清赏，且莫扫、阶前雪。...
霜天
送越倅杨屯田赴阙
林逋
越中分治罢，山水别来初。诗景多留石，船痕半载书。野程江树远，公宴郡楼虚。看塞严徐召，清风满直庐。
屯田
西湖泛舟入灵隐寺
林逋
水天相映淡浟溶，隔水青山无数重。白鸟背人秋自远，苍烟和树晚来浓。桐庐道次七里濑，彭蠡湖间五老峰。辍棹迟回比未得，上方精舍动疏钟。...
泛舟
喜皎然师见访书赠
林逋
金锡锵然款蠹关，云膏浓渚对跳峦。清如霜月三五夕，瘦似烟篁一两竿。旧社久抛魂梦破，近诗才举骨毛寒。池轩夜静且留宿，往往自将秋籁弹。...

林逋的诗词名句全集
忆着江南旧行路，酒旗斜拂堕吟鞍。 林逋。  <<山园小梅·剪绡零碎点酥乾>> 

山园小梅·剪绡零碎点酥乾。 秋山不可尽，秋思亦无垠。碧涧流红叶，青林点白云。 林逋。  <<宿洞霄宫>> 

宿洞霄宫。 又是离歌，一阕长亭暮。王孙去。萋萋无数。南北东西路。 林逋。  <<点绛唇·金谷年年>> 

点绛唇·金谷年年。 日薄从甘春至晚，霜深应怯夜来寒。 林逋。  <<山园小梅·剪绡零碎点酥乾>> 

山园小梅·剪绡零碎点酥乾。 吴山青。越山青。两岸青山相对迎。争忍有离情。 林逋。  <<相思令·吴山青>> 

相思令·吴山青。 众芳摇落独喧妍，占尽风情向小园。 林逋。  <<山园小梅>> 

山园小梅。 疏影横斜水清浅，暗香浮动月黄昏。 林逋。  <<山园小梅>> 

山园小梅。 澄鲜只共邻僧惜，冷落犹嫌俗客看。 林逋。  <<山园小梅·剪绡零碎点酥乾>> 

山园小梅·剪绡零碎点酥乾。 金谷年年，乱生春色谁为主。馀花落处。满地和烟雨。 林逋。  <<点绛唇·金谷年年>> 

点绛唇·金谷年年。 君泪盈。妾泪盈。罗带同心结未成。江边潮已平。 林逋。  <<相思令·吴山青>> 

相思令·吴山青。 凉阴一鸟下，落晶乱蝉分。此夜芭蕉雨，何人枕上闻。 林逋。  <<宿洞霄宫>> 

宿洞霄宫。 剪绡零碎点酥乾，向背稀稠画亦难。 林逋。  <<山园小梅·剪绡零碎点酥乾>> 

山园小梅·剪绡零碎点酥乾。 霜禽欲下先偷眼，粉蝶如知合断魂。 林逋。  <<山园小梅>> 

山园小梅。 幸有微吟可相狎，不须檀板共金樽。 林逋。  <<山园小梅>> 

