诗人:蔡汝楠
作品数目：48篇
朝代：明代
诗人简介：蔡汝楠（1514-1565）字子木，号白石，明湖州德清（今属浙江省）人。8岁侍父听讲于甘泉门下，每每有所解悟。年十八中嘉靖十一年（1532）进士，授职行人，不久升刑部外郎，迁职到南京刑部，与...
<<安陵春夕>> <<即事贻仪部皇甫员外>> <<退食园亭效韦刺史>> <<山中立夏即事>> 
<<乌戍唐氏林亭>> <<题岘山济公房>> <<晚过施子>> <<自瑞洪溯江入信州>> 
<<初至大梁题抚院壁>> 

蔡汝楠的诗词全集

晚过施子
蔡汝楠
霁景开芳宴，樽前落晚霞。
蝉声经雨断，鸟道入风斜。
幽径过求仲，青山近谢家。
相看江上客，共惜九秋花。
晚霞
初至大梁题抚院壁
蔡汝楠
祇役初纡览，兹方信巨藩。
词人在梁苑，侠客近夷门。
水势神河奠，花枝岳树繁。
两京联络处，何以固中原。
中原
紫薇宫行祈祝礼
蔡汝楠
行趋紫薇阙，俨是北辰居。
灏气通王屋，玄风彻禁庐。
神祇犹望幸，云雨为前驱。
将命叨成礼，端章扣玉虚。
前驱
山中书斋偶题
蔡汝楠
一还初服谢朱轓，自爱吾庐堪避喧。
书为倒囊收万卷，玄因拙宦草千言。
院中流水鸣残雨，窗里青山近小园。
已觉林丘容懒慢，更看风物满前轩。...
中流
同瞿星谷瞿紫山黄星池游岳麓书院
蔡汝楠
紫盖千盘山转幽，还分岳色绕潭州。
朱张院启松阴静，屈贾台连岸月秋。
泉折九回归洞壑，峰开一面见江流。
官程且逐闲行伴，肯信吾能尽日游。...
盘山
山中立夏即事
蔡汝楠
一樽开首夏，独对落花飞。
幽僻还闻鸟，清和未换衣。
绿帏槐影合，香饭药苗肥。
尽日柴关启，蚕家过客稀。
过客
乌戍唐氏林亭
蔡汝楠
访旧乌溪畔，空林别戍闲。
凿池通暗水，移石垒高山。
微雨秋云后，疏花夕照间。
平生爱幽寂，于此欲忘还。
夕照
题岘山济公房
蔡汝楠
禅榻澄湖上，山光似镜中。
疏钟摇落叶，细雨带秋虫。
峰竹虚窗映，炉香别院通。
何期碧云合，一酌对休公。
摇落
自瑞洪溯江入信州
蔡汝楠
暂得辞文牒，虚窗画舫开。
江趋鄱口落，山向信州来。
接树迷帆入，残莺唤梦回。
无人共登眺，翘首越王台。
山向
奉和皇甫百泉玄武湖供事
蔡汝楠
解说澄湖上，高斋拟石渠。
九州分职贡，万户入图书。
常侍传符后，郎官对草余。
绨缃随处满，人吏此中疏。
积水神龙泽，青莲太一居。
鸟啼喧静院，云暖护幽墟。
式重思周典，先收忆汉初。...
图书
正月三日同诸公蒋词游宴
蔡汝楠
半山亭树影参差，帝里风烟开古祠。
芳社自宜彭泽酒，后湖兼胜习家池。
坛前松列停云盖，岩曲梅抽带雪枝。
孟月即看迟景丽，阳春已入郢歌词。...
阳春
舟行杂诗
蔡汝楠
华候熙春阳，客行敻已久。
林惊啭月莺，岸密稍云柳。
徂心度停渊，蓬颜照光薮。
幸采韵音多，歌风尽杯酒。
舟行杂诗·昨揽荆州莽
蔡汝楠
昨揽荆州莽，今宿文阳陂。
遥天收密雨，平隰茂春荑。
分泉临渡咽，愁云出岫离。
载弹山水曲，坐结孤弦悲。
山水
舟行杂诗·扬帆平海波
蔡汝楠
扬帆平海波，系缆长江浦。
清眺倦水族，春心寄芳树。
风传女娲歌，朝送冯夷鼓。
行迹方滞淫，卜居问三楚。
行迹
荆州杂诗·南皮驾未返
蔡汝楠
南皮驾未返，西园岁欲周。
王门虽巨丽，羁旅叹飞浮。
将因旷望去，乘风泛新秋。
路出龙山馆，帆经鹤泽洲。
名都昔信美，旷迹今安求。
高甍垂新草，凋杨拂古丘。
缄情会萧瑟，归步蹇淹留。...
临江
荆州杂诗·霜风初应候
蔡汝楠
霜风初应候，兰芷澹无滋。
暮心依泽渚，晓驾阻江歧。
地迥连山渺，天长绝雁迟。
苍梧望君处，挟瑟应灵妃。
天长
荆州杂诗·迢遥乐平境
蔡汝楠
迢遥乐平境，寥泬潇湘空。
日月光相照，兰椒气未穷。
大招三楚内，余怨九秋中。
微有怀忠赋，谁当继国风？
雨气余三峡，云彩藏孤台。
雕旗傃暮野，绮席挥春杯。
神仙度影尽，年岁浮心摧。
...
金沙
荆州杂诗·三楚多秀士
蔡汝楠
三楚多秀士，善剑复闲辞。
陪銮一柱观，解佩七星池。
芳流戏绿芷，平路结青骊。
时进雄风赋，还承暮雨词。
弦歌未解已，原野动旌旗。
秦师带百万，吴国安危。
夷陵既已毁，鄢城讵能支。
...
承欢
荆州杂诗·故宅曲沱隈
蔡汝楠
故宅曲沱隈，荒烟南浦外。
岚气蒙重林，空江飘万籁。
远行自憭栗，适与悲愁会。
绪思既已兴，前忠复云迈。
宁惜凋蕙兰，言伤杂萧艾。
九辨且勿申，聊遣愁心泰。...
蕙兰
柬施广文
蔡汝楠
自觉外臣还旧里，客来稀甚草堂闲。
乍逢野老频呼酒，惯学禅家独闭关。
树近书帷云冉冉，溪喧人语水潺潺。
广文肯枉篮舆过，五柳门前且看山。...
潺潺
游南岳·万里清秋望楚疆
蔡汝楠
万里清秋望楚疆，郢中潜邸协灵昌。
形连交桂炎荒外，星应玑衡北极傍。
岳郡自怜依宝地，帝乡独似近龙光。
宁知往代浮湘客，江畔离居怨碧芳。...
帝乡
送何县令赴东莞
蔡汝楠
何君标格冠衡阳，官应星辰近拜郎。
衣锦暂还湘水曲，腰□言赴粤人乡。
蒌藤接室公庭静，茉莉编篱别院香。
一片冰心向南海，谁知岭表是炎方。...
南海
和皇甫子循送兄赴浙中
蔡汝楠
共向青门饯，谁为棠枤歌。
与君零落后，仍苦别离多。
鸿雁分歧路，风波溯曲河。
传诗惠连日，莫不寄羊何。
风波
报恩寺塔
蔡汝楠
宝塔中天构，君王奠镐年。
皇图香界合，海气凤楼悬。
万岭开江左，千门倚日边。
南山留作镇，长见法轮圆。
宝塔
寄华鸿山学士
蔡汝楠
知君谢朝谒，山水赋尤工。
才迈雕龙客，心齐失马翁。
烟霞留户内，花竹隐墙东。
莫道风流意，如今异洛中。
风流
自题前山草堂
蔡汝楠
草堂旧结北山阿，逋客还家洽薜萝。
绕院松林岚翠重，满庭蕉叶雨声多。
清樽自对丛花发，高枕无如啼鸟何。
若道世情堪澹处，门前终日俯沧波。...
高枕
安陵春夕
蔡汝楠
乘舟竟绵泽，弭楫次齐关。
默听喧春鸟，晴看叠暮山。
曲洲饶秀树，别渚聚芳菅。
他乡时已茂，游人殊未还。
即事贻仪部皇甫员外
蔡汝楠
三稔别知己，一言殊未申。
谁谓同京邑，犹复阻风神。
松云含夙露，花日映游尘。
西曹有嘉树，怅隔南宫春。
南宫
退食园亭效韦刺史
蔡汝楠
崇朝署字罢，退食坐园庐。
春草阶下歇，夏花树底疏。
推窗玩幽鸟，汲水灌嘉蔬。
即此为邦处，亦似北山居。
刺史
答岑山人见问
蔡汝楠
问余何事谢京华，远向南州寄一家。
兴似步兵缘嗜酒，地如勾漏为丹砂。
枫看江上三秋叶，荷挹湖中几度花。
欲识此来兼吏隐，抱关仍得傍烟霞。...
三秋
高座寺·云公台榭至今留
蔡汝楠
云公台榭至今留，休暇追随访古游。
秋色总归红叶寺，楚江还见白蘋洲。
松林月上言弥静，阁道钟残思转幽。
莫讶为郎贪佛日，官闲禅定两悠悠。...
悠悠
行后园新池
蔡汝楠
后园凿沼爱涟漪，日日行园人不知。
浴鸟参差云宿处，戏鱼来往芰摇时。
晚依岩岫分寒翠，秋入芙蓉映倒枝。
最是一泓清兴足，五湖情事寄临池。...
芙蓉
哭皇甫子安
蔡汝楠
与君阙下共弹冠，翰墨筵中更结欢。
五字沉吟诗品绝，一官憔悴世途难。
清琴欲鼓含愁断，短札犹存掩泪看。
词客招魂终渺邈，独惭作诔似潘安。...
招魂
秋山积雨
蔡汝楠
湖烟漠漠草萧萧，湖上柴关正寂寥。
络纬吟愁连蟋蟀，梧桐滴雨间芭蕉。
家园病肺谁相问，僻地惊秋不自聊。
独有沙鸥为伴侣，且将心迹混渔樵。...
心迹
途中别舍弟汝言
蔡汝楠
年来已厌远行游，新命严程敢自由。
江上那堪玄雁断，山头犹见白云浮。
乡心蜀国闻鹃语，时态瞿塘看峡流。
弟且还家报兄好，归期定不过明秋。...
自由
发锦官后江行纪兴
蔡汝楠
春林绿缛午云稠，万里归人下益州。
桃雨正看相逐去，鹃啼从此不须愁。
轻舟迅速沿中溜，胜地经过即上游。
计日峡东葭菼外，水天一色接江洲。...
经过
督兵后还省发吉州
蔡汝楠
劳师久驻碧江濆，白鹭青螺证昔闻。
已挂归心行省月，尚余游兴隔洲云。
曲滩枫叶回渔棹，两岸芦花叫雁群。
堪叹清波照尘绂，关山羽檄转纷纷。...
芦花
癸亥暮秋遣祀山陵恭览七陵御寝
蔡汝楠
帝城佳气五陵通，路转红门望郁葱。
秘室孝缘时省笃，清班礼视月游崇。
金茎几树垂甘露，绣岭千里障朔风。
职领熊罴看宿卫，万年长守翠微宫。...
甘露
小桥道中即事
蔡汝楠
茅茨带壑两三家，火种人归石径斜。
行值深山小春候，女郎祠下半岩花。
深山
将出峡立夏前作
蔡汝楠
蜀江云里唤钩釐，几片残花万树稠。
未换征衣逢入夏，一年春事在行舟。
立夏
过古寨口
蔡汝楠
女萝垂壁翠屏开，水落空营雨滴苔。
征客漫愁城路湿，蜀山返照向关来。
水落
初上读书楼
蔡汝楠
一倚层楼上，风烟自曲阿。
山晴俱入牖，月湿迥临河。
散帙流萤落，吟秋早雁过。
无端见乡树，却忆别年多。
无端
观音山阁
蔡汝楠
沙畔石纵横，回流向玉京。
游人望远至，高阁几年成。
落槛青山色，边江细雨声。
乘舟何处客，正及海潮平。
海潮
送陈郎中出守广州
蔡汝楠
恋别南州守，聊为越客吟。
三江看雁尽，五岭入云深。
风气通蛮落，人烟接海阴。
炎方将帝命，并切饮冰心。
方将
九日登高·楚洲寒意动
蔡汝楠
楚洲寒意动，忽感授衣天。
白雁投斜日，黄花隐暮烟。
秋残风雨后，鬓改滞留年。
乡思东篱畔，江流为我传。
滞留
游徐公子西园
蔡汝楠
西园飞盖月中游，随意登攀自可留。
门径近连驰道树，池塘遥接汉宫流。
坐看虚牖明朱絺，行见深松间画楼。
一自王孙开别第，凤台花鸟不知秋。...
花鸟
赴蜀初发明斋南石诸君相送溪上
蔡汝楠
怜余万里向川西，薄暮携舟泛霅溪。
秋霁尚看乡月近，风鸣已忆峡猿啼。
陈情欲疏同乌鸟，奉使聊因访碧鸡。
那得回车东下日，相迎还复几人齐。...
陈情
自岳阳泛舟下武昌呈姚严二使君
蔡汝楠
炎天征路洞湖边，联驻油幢诗洞仙。
徒从便随渔客棹，烟波谁认使君船。
鸭栏落水沙痕出，鱼浦浓阴树色连。
伫望江楼黄鹤近，白云如待意悠然。...

蔡汝楠的诗词名句全集
