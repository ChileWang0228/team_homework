诗人:郑会
作品数目：53篇
朝代：宋代
诗人简介：郑会，南宋人，字文谦，一字有极，号亦山，贵溪人。少游朱熹、陆九渊之门。宁宗嘉定四年进士。十年，擢礼部侍郎。理宗宝庆元年史弥远专政，引疾归里。卒年八十二。有《亦山集》...
<<续潘探花捣衣曲>> <<送孔炳先归宜春>> <<题岘坡书院>> <<闻黄叔敏双陆因寄>> 
<<寒夜怀郑泽民>> <<怀宣州李司法>> <<黄叔敏许惠水栀子>> <<将抵家遇雨>> 
<<拟行行重行行>> 

郑会的诗词全集

怀宣州李司法
郑会
忆着宣城郡，能诗李法曹。
秋今已过半，梦亦罕相遭。
风叶乱无数，雨萤飞不高。
独来窗下坐，灯影照离骚。
无数
宁都县道中
郑会
绿水桥头小钓车，数椽败屋柱槎牙。
年年贼火无人住，风落棠梨几片花。
棠梨
胡氏书房·腊尽山中不见梅
郑会
腊尽山中不见梅，闭门高枕梦瑶台。
午窗晴日蜂喧纸，忽有订溪道士来。
道士
续潘探花捣衣曲
郑会
白石砧，秋沉沉。
家家捣衣灯下补，惟有妾家心最苦。
妾初嫁来能几时，良人从军今不归。
去时杨花未飞絮，欲着春衫裁白苧。
秋来暑尽白苧寒，远征未必便可还。
宫裘止是赐上将，良人犹...
茫茫
送孔炳先归宜春
郑会
微吟五个字，客路惜年华。
人世谁无别，子行吾忆家。
湿云生竹菌，晴雪噤梅花。
明日烟波远，孤舟自煮茶。
梅花
题岘坡书院
郑会
羊公碑字晋苔昏，中有襄人古泪痕。
忆作风烟涨尘土，自今日月照乾坤。
维瓯有客伤前哲，以岘名坡续后昆。
且莫掀客看凫白，为君王洗汉江浑。...
汉江
闻黄叔敏双陆因寄
郑会
水晶帘动影傞傞，白玉棋盘金字窠。
赢得阿谁花十八，日长深院笑声多。
白玉
寒夜怀郑泽民
郑会
布袍寒旋整，图事少曾谐。
挈屋来游浙，修弓欲渡淮。
家贫这遣妹，母老苦为怀。
深夜青灯坐，思君命亦乖。
深夜
黄叔敏许惠水栀子
郑会
八觚台子净无尘，六尺屏风一欠伸。
忽忆西家水栀子，多时愁杀读骚人。
栀子
将抵家遇雨
郑会
遄车偏值雨连天，疲马难支又上船。
树杪鸦兵催急棹，渡头渔火锁寒烟。
论心知己期将近，念子慈亲望久悬。
自笑归装无一物，就中强半是诗篇。...
知己
拟行行重行行
郑会
行行重行行，忆君行路难。
十步九萦折，一峰千巑屼。
空山叫猿猱，老石藏{搀去扌加犭}{左戋右虎}。
美人隔千里，西游何当还。
鬓发日已老，带眼日已宽。
孤灯照残梦，雨滴芭蕉寒。
所思...
鬓发
寄焦莹中在南康
郑会
冬青花落麦登秋，几茺相思欲买舟。
近日客来因问讯，又闻触势过池州。
冬青
与国军道上
郑会
时节近清明，去官未放晴。
落花春绪懒，飞絮客情轻。
新上谁家冢，深林宿处程。
相看一卮酒，为尔暂忘情。
忘情
游金精山·春风栈阁晓云寒
郑会
春风栈阁晓云寒，中有潺潺一玉湾。
白石寨盘青石磴，藓花犹带汉时斑。
潺潺
一室·坐眠惟一室
郑会
坐眠惟一室，贫与病相依。
风急夜沽酒，月明秋捣衣。
异乡身是寄，久客事俱非。
忽忽谁可语，满庭黄叶飞。
异乡
杨柳·忆别东湖两度春
郑会
忆别东湖两度春，西湖柳眼又新新。
想因一样湖边柳，一样春风一样青。
春风
谢送酒·刺豹朝淋血
郑会
刺豹朝淋血，烹龙莫泣脂。
分君新瓮盎，及我旧鸱夷。
竹叶供浮蚁，春风入朵颐。
扶衰拜嘉惠，时复一中之。
春风
衢州道中·生危蔷薇插鬓斜
郑会
生危蔷薇插鬓斜，闲随女伴摘新茶。
回头见客低头笑，却拾残花帖面花。
低头
天庆观寻裘司直碑
郑会
长廊钟鼓静无哗，白发高人自煮茶。
可惜断碑无觅处，石坛微雨落松花。
松花
竹月亭·小栏干上夕阳红
郑会
小栏干上夕阳红，古树根头雪未融。
落尽梅花人易老，主张杨柳是春风。
梅花
题邸间壁·酴釄香梦怯春寒
郑会
酴釄香梦怯春寒，翠掩重帘燕子閒。
敲断玉钗红烛冷，计程应说到常山。
常山
送金松槜归永嘉
郑会
可惜西风早，无因得放迟。
吹将客归去，空有梦相随。
旧舍松根在，新坊酒价低。
倘行天竺路，须为记留题。
留题
寿苏友橘·金轮王寿三千岁
郑会
金轮王寿三千岁，铜狄人生五百年。
兹事不须皆援古，无灾无难即神仙。
神仙
送程岘坡过扬州
郑会
轻衫湿雨过淮东，鹤背功名酒一中。
歇马不须寻古事，隋家陵树正秋风。
秋风
寿苏友橘·人谁安逸浪中鱼
郑会
人谁安逸浪中鱼，事费经营纲上蛛。
记得去年生日酒，去年无此白髭须。
去年
寿苏友橘·一春湖上看花枝
郑会
一春湖上看花枝，看到青青杏子肥。
家在江南身在浙，年年生日未曾归。
江南
刘寺·绍兴妃子寺
郑会
绍兴妃子寺，步步白云深。
丛冢荒难认，寒泉清到今。
山高松有子，石老树无心。
寺主疎相见，如闻亦解吟。
无心
斋中独坐·香杀柑花麝不如
郑会
香杀柑花麝不如，晚窗重理读残书。
饥乌只道无人在，偷觑盆池一个鱼。
豫章客楼·荠菜花开雨未晴
郑会
荠菜花开雨未晴，章江烟柳正愁人。
无钱可买东风醉，自写唐诗过一春。
东风
夏日吴园·斫藕敲瓜酒面凉
郑会
斫藕敲瓜酒面凉，片云如墨不成章。
东风忽遣雨西去，相对两乌行夕阳。
东风
富阳江岸·江行吾所爱
郑会
江行吾所爱，不敢厌长途。
薄日生花影，轻风老麦须。
晚潮人趁渡，春旆客寻酤。
却望青山远，青山有鹧鸪。
鹧鸪
分宁县斋·日高窗下枕书眠
郑会
日高窗下枕书眠，带得吟情到梦边。
过鸟触翻枝上雪，飞鸦惊破树头烟。
百年世事聊供笑，千里乡心最可怜。
亦有门前数竿竹，短琴横膝不须弦。...
可怜
白衣寺·白衣古寺瞰江流
郑会
白衣古寺瞰江流，隔断红尘不记秋。
深羡老僧心入定，禅房花木四时幽。
入定
简颉监酒·小立西风翠袖垂
郑会
小立西风翠袖垂，淡黄蛱蝶□高低。
重门不锁秋香冷，何处人家有木犀。
木犀
寄熊秋堂·醉踏青山忆旧游
郑会
醉踏青山忆旧游，两年流落古杭州。
梦随云影忽东去，石上藓花无限秋。
无限
寄栖贤涣上人
郑会
栖贤桥下水流沙，开了菖蒲几度花。
想得老师无别事，乱云晴日补袈裟。
老师
西湖客舍·数日秋风早
郑会
数日秋风早，单衣补未圆。
长贫身事缺，多病主人怜。
卖药僧归寺，看山客借船。
推窗正烟雨，坐看白鸥眠。
烟雨
九日奉新道中
郑会
嫩寒猎猎酒旗斜，古路西风欲暮鸦。
何处飞来双蛱蝶，也知篱落有黄花。
蛱蝶
瑞金县道中
郑会
野水深深小迳斜，旧时闻是富人家。
乱余田地浑无主，近有流移来种麻。
田地
吉州寓舍·处世例营营
郑会
处世例营营，好山长自青。
鹊毛秋净澍，鸽影夜竛竮。
无客谈时事，听人讲佛经。
虽然非所好，亦足尉飘零。
佛经
橘修乡事·压囊红溜滴真珠
郑会
压囊红溜滴真珠，配食江南赤鲤鱼。
今日钱塘江上客，自怜吾亦爱吾庐。
钱塘江
梅雪堂·素心甘澹泊
郑会
素心甘澹泊，秉节性贞固。
开堂抚垂云，徘徊阅嘉树。
孤根倚绝壁，清光更回互。
生平铁石肠，不受纤尘污。
雇结岁寒盟，相依共迟暮。...
生平
宝藏寺雨中·秋城雨气白纷纷
郑会
秋城雨气白纷纷，不见青山只见云。
古寺半欹僧去尽，乱鸦飞上五王坟。
纷纷
陈舍人送蒲萄
郑会
黑玉之柈白玉棱，龙须马乳剪寒藤。
自怜有母今尘土，持到黄泉唤不应。
尘土
定斋·乱叶不停风衮衮
郑会
乱叶不停风衮衮，狂澜既倒浪滔滔。
碧潭深处无人见，归尽浮云月正高。
浮云
答田耕叟·五字推敲苦
郑会
五字推敲苦，君来尉所思。
眼虽如旧识，心即要相知。
屋冷云归早，窗深月过迟。
过从无百步，清话绻论语。
过从
南浦亭·山含落日暮光紫
郑会
山含落日暮光紫，雁带冰雪归影单。
柳岸一舟人不渡，芦花风战晚来寒。
芦花
寄江西友人
郑会
浮云净尽倚栏干，西望南楼未得还。
怕有旧人相借问，为梅移怪近孤山。
净尽
梅花·江梅谷寻树槎牙
郑会
江梅谷寻树槎牙，雪片飘零梅片斜。
半有和风到窗纸，不知是雪是梅花。
梅花
酬余判院·新篇如许好
郑会
新篇如许好，欲和费沉思。
相聚不为浅，能吟独未知。
柳含春细细，梅待雪迟迟。
重碧沽官酒，今当与说诗。

郑会的诗词名句全集
