诗人:朱恬烄
作品数目：19篇
朝代：明代
诗人简介：朱恬烄（1531-1582）是明太祖朱元璋八世孙，沈简王朱模七世孙，第六任沈王，沈宪王朱胤栘嫡二子，嘉靖三十一年袭封，好学，工古文学，审声律。兄镇康王朱恬焯、弟安庆王朱恬爖，穆宗...
<<寒食晓行>> <<落叶·林塘寒雨后>> <<和恒斋舅答程太守见贻韵>> <<山行·丹地转嶙峋>> 
<<寄题林虑山赵炼师精舍>> <<春日楼居>> <<寄黄钟梅比部>> <<次黄比部题雁门关韵>> 
<<拟古宫词·君王退早朝>> 

朱恬烄的诗词全集

寄怀大司马郭公
朱恬烄
早岁论交即见知，几年良晤信难期。
停云北极频回首，落木西风独赋诗。
金鼎盐梅殷相业，玉阶剑履汉官仪。
秋高选将清边徼，画省忧心退食迟。...
忧心
春日楼居
朱恬烄
自甘养拙转愁轻，高卧春风潞子城。
几处断云还独鸟，谁家深树响流莺。
校书积岁非成癖，乐圣当时已近清。
万事古来惟结舌，传经应许汉更生。...
更生
寄黄钟梅比部
朱恬烄
芙蓉双阙散晨褷，遥忆仙郎寓直归。
风度莺声过御苑，青分柳色上朝衣。
开帘清署文流集，点笔闲窗春鸟啼。
为念故人频问讯，析津南望有鸿飞。...
风度
勉学书院侍父王应教
朱恬烄
书幌晴开紫桂间，朝来满座见青山。
茶烟织树微分缕，竹色依帘更着斑。
风散百花随仗下，天空双鹤带云还。
谈经昼永闻清宴，几席时时奉睿颜。...
天空
初秋寄成都宋推府
朱恬烄
关河西极目，山迥地连空。
乡思牵梅柳，家书托雁鸿。
繁云悬鸟道，瘴雾失蚕丛。
坐听鸣笳远，悠然慷慨中。
慷慨
寒食晓行
朱恬烄
轻轩冲晓色，迢递柳溪边。
野阔群山小，云低片雨悬。
杏花初熟酒，榆火乍浮烟。
寂历啼莺处，伤春似旧年。
杏花
落叶·林塘寒雨后
朱恬烄
林塘寒雨后，摵摵下秋棚。
绿已随衰草，黄仍缀断藤。
高枝全见月，低鸟暗窥灯。
不隔东窗晓，幽居爱早兴。
和恒斋舅答程太守见贻韵
朱恬烄
高怀少尘鞅，贳酒讯山居。
闲幕虫丝下，秋盘鲑菜余。
雨寒新菊吐，霜晚故林疏。
满架多缃帙，清谈任卷舒。
清谈
山行·丹地转嶙峋
朱恬烄
丹地转嶙峋，山寒未觉春。
枯藤悬古木，独鸟咤行人。
崖断才分径，云低欲拂巾。
渐看天路近，下界积微尘。
才分
寄题林虑山赵炼师精舍
朱恬烄
壶关跨天党，中有地仙乡。
曲蹬悬星斗，危峰度石梁。
泉声当户落，药气入云香。
何日同真隐，来寻出世方。
星斗
次黄比部题雁门关韵
朱恬烄
中华形胜一关分，贡马胡儿动百群。
城畔星槎留使者，辕门夜鼓宴将军。
新开汉垒多遥制，重译番书始上闻。
独有仙曹词赋客，醉凭高堞望南云。...
重译
拟古宫词·君王退早朝
朱恬烄
君王退早朝，走马长门左。
朱楼十二重，未启黄金锁。
春阴画阁寒，坐拨沉香火。
黄金
拟古宫词·闻道收辽左
朱恬烄
闻道收辽左，中宫上寿卮。
随班春殿里，消息未全知。
金缕麒麟服，传宣赐太师。
麒麟
山僧·山僧惟一食
朱恬烄
山僧惟一食，独上危峰行。
萧萧林木秋，众禽多悲鸣。
我亦有脂血，慰汝饥渴情。
但恐谿谷晦，失此衣珠明。
徘徊竟无语，落日寒云平。...
落日
春日游柏谷山寺
朱恬烄
腊屐堪乘兴，徘徊扪薜萝。
天临丹岭近，山入白云多。
鸟道无方轨，龙湫有暗波。
何时值野老，长啸出重阿。
无方
春日游柏谷山寺·天外闻清梵
朱恬烄
天外闻清梵，晨光满翠微。
杖藜苍藓滑，斫药紫参肥。
松偃云垂盖，花分露湿衣。
一僧能话古，去住转忘机。
翠微
送吕中甫还四明和程太守韵
朱恬烄
复看征橐去匆匆，况是春山暮雪中。
旧社音书王屋下，老年杖履镜湖东。
金鹅楼隐沧洲月，木阜松含碧落风。
别后有怀谁共写，只应惆怅数南鸿。...
碧落
寄怀大司马郭公·征骖别后几登楼
朱恬烄
征骖别后几登楼，极目山川忆旧游。
皛皛霜华寒已沍，冥冥云物夕仍留。
九关甲士图功日，三辅丁男习战秋。
闻道天骄还北遁，万年佳气绕皇州。...
万年
赋得闻莺送客
朱恬烄
隔市炊烟曙色迟，小城初霁客来时。
娇莺历历啼芳树，不解春风有别离。

朱恬烄的诗词名句全集
