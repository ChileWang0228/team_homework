诗人:冬谿泽公
作品数目：8篇
朝代：明代
诗人简介：冬谿泽公，（约1515-1586），字应元，号海翁、鹅池，明代诗人、画家，在世于嘉靖、隆庆、万历年间，真定府冀州新河县六户村人。他以书画为资，行程5万余里，北出居庸，南涉扬子，西越关陕...
<<西天目高峰塔院>> <<除夜对雪>> <<独坐·平时怀独往>> <<寄西洲·枫落吴江雁影斜>> 
<<送玄岳入京>> <<溪庄即事>> <<送吴山人>> <<庚午除夕·何处鼓逢逢>> 


冬谿泽公的诗词全集

独坐·平时怀独往
冬谿泽公
平时怀独往，垂老患余身。
林蔚常疑晚，山暄每过春。
月来初有客，云去乍无邻。
独喜阶前鸟，忘机旦暮驯。
平时
西天目高峰塔院
冬谿泽公
千丈岩扉不易登，真身长綍最高层。
日中乍见驯檐鸟，云外时逢礼塔僧。
行道石边纷异草，挂衣松上绾长藤。
青年即有栖迟约，白首谁知尚未能。...
行道
除夜对雪
冬谿泽公
江城燎火正凝霞，密雪旋迷十万家。
却向垆边飞作雨，偶经灯畔落成花。
力侵衣絮心同冷，光映窗纱发并华。
诘旦祝禧先有瑞，会从龙象曳袈裟。...
窗纱
寄西洲·枫落吴江雁影斜
冬谿泽公
枫落吴江雁影斜，燕台客子未还家。
可能别有春风在，消得秋霜两鬓华。
春风
送玄岳入京
冬谿泽公
故人多半在燕京，病里逢君话北征。
可是秋来无定力，千重离思一时生。
溪庄即事
冬谿泽公
寒逼西堂布被重，江头枫叶想应红。
天明自起看霜色，不在江头在镜中。
天明
送吴山人
冬谿泽公
落叶满江边，秋风急暮蝉。
我思天姥寺，君上洞庭船。
束帛丘园少，征兵泽国连。
不知方处士，炼药几时仙。
征兵
庚午除夕·何处鼓逢逢
冬谿泽公
何处鼓逢逢，虚堂独坐中。
雨寒还带雪，云厚不随风。
此岁既消去，余生宁未空。
临阶看燎火，亦复趁儿童。

冬谿泽公的诗词名句全集
