诗人:潘玙
作品数目：77篇
朝代：宋代
诗人简介：潘玙，字正美，江南人。太宗太平兴国时上《南郊颂》，授太子洗马。曾奉使陇右。仕至殿中丞。事见《诗话总龟》前集卷一一引《雅言系述》。　王操诗，今存《讷斋小集》一卷...
<<赠白云道人>> <<饮张壹斋月台>> <<山圃梅·旧种梅盈圃>> <<山处·浮云富贵不关心>> 
<<倚栏·酒醒思往事>> <<移种菖蒲>> <<翔实顾渭滨归里>> <<送朱静佳簿君归>> 
<<送宣昭子游淮>> 

潘玙的诗词全集

书寓居壁·家枕官河住
潘玙
家枕官河住，楼闲春已深。
水风清燕语，帘日碎桐阴。
煮茗降书困，焚香启道心。
浮云轻富贵，城市即山林。
城市
送朱静佳簿君归
潘玙
武夷山下路，此去几时程。
检历冬将暮，驱车月正明。
客边聊话别，吟里莫寒盟。
只怕除书到，中途趣入京。
话别
送宣昭子游淮
潘玙
几年携剑过边城，非但谭兵善用兵。
果是胸中抱材气，肯于纸上立功名。
事当着力机须敏，人匪知心语莫轻。
况有故交能刮目，此行端不负平生。...
知心
招信道上·岁晚行人少
潘玙
岁晚行人少，兵余败□多。
边风鸣晓雁，淮水浴天鹅。
昔梦所不到，今来无奈何。
翩然策归骑，烟月自渔蓑。
奈何
秋日山居·数椽依碧嶂
潘玙
数椽依碧嶂，飞瀑溅藤萝。
地僻行人少，夜凉明月多。
生涯安澹薄，乐事在吟哦。
病后惟便睡，秋蛩聒砌莎。
吟哦
野人家·枯藤伴椶屦
潘玙
枯藤伴椶屦，行到野人家。
细雨肥梅实，轻风动菜花。
村深难贳酒，客至旋煎茶。
笑说生涯事，栽桑与种麻。
种麻
采桑曲·东采桑
潘玙
东采桑，西采桑，
春风陌上罗裙香。为怕蚕饥急归去，
回头忽见薄情郎，如何富贵却相忘。
薄情
华藏云海亭
潘玙
一亭突兀出湖边，惯与渔翁系钓舡。
吴越兴亡今已矣，山川流峙只依然。
诗情空寄千年恨，眼力谁穷万里天。
独有缁郎闲似我，却于鸥鹭绳清缘。...
眼力
湖边·久不到湖边
潘玙
久不到湖边，春风忆去年。
看来游览地，难值艳阳天。
花柳矜新态，溪山际宿缘。
逢僧知寺近，索茗且谭禅。
春风
冷泉亭和贾秋壑韵
潘玙
重到古招提，青松旧□围。
泉声流涧远，亭影带云微。
小雨随风去，残花逐絮飞。
白猿呼不应，人世几斜晖。
斜晖
丈亭·今古此行路
潘玙
今古此行路，往来无了期。
荒亭尘压旁，废庙土侵碑。
日落空江暮，山遥去鸟迟。
待潮潮未长，沽醉且吟诗。
落空
赠白云道人
潘玙
白云堆里缚茅庐，活计无多乐有余。
午灶旋添烧药火，夜檠频勘养生书。
门无过客常笼鹤，园凿新池学钓鱼。
身远利名心似水，梦闲时复到华胥。...
过客
饮张壹斋月台
潘玙
同上最高台，山头晚色开。
风才驱雨去，月渐出云来。
世事悲秋扇，吟情付酒杯。
谁家砧杵动，寒计又相催。
世事
山圃梅·旧种梅盈圃
潘玙
旧种梅盈圃，山居未是贫。
腊前春讯息，林下玉精神。
水月西湖梦，风霜晚岁身。
分明隐君子，不肯惹红尘。
风霜
山处·浮云富贵不关心
潘玙
浮云富贵不关心，只向闲中寄此生。
山色四时仁者静，梅花万古圣之清。
惯临风月搜吟趣，无复江湖梦客程。
独爱邻僧常过我，一瓯茶罢事棋枰。...
江湖
倚栏·酒醒思往事
潘玙
酒醒思往事，搔首倚危栏。
夜静风鸣树，天凉月满山。
客情怜去燕，秋思入幽兰。
抚剑发长啸，此身空自闲。
往事
移种菖蒲
潘玙

谁剪苍龙髯，种之水边石。
不与草争春，四时挺幽碧。
余心具静观，而爱此正色。
一朝移香根，古瓷手亲植。
疏之以泠风，沐之以甘泽。
得此伴闲身，凡花何足惜。
呼童汛净室，寘彼芝兰侧...
芝兰
翔实顾渭滨归里
潘玙
十年学道客长安，链得丹成返故山。
剩带锦囊诗料去，肯嫌黄叶路程寒。
梅边月照人千里，竹下云封屋两间。
此后旦评声价重，不将旧日阿蒙看。...
旧日
送柴仲山归里
潘玙
长台在何处，俄听话归期。
雪霁千山月，梅开一路诗。
京尘随地尽，春色到家知。
欲把西湖酒，重来是几时。
春色
寺中·春深寺逾静
潘玙
春深寺逾静，云伴小窗闲。
客思落花里，鸡声疎竹间。
昼全无一事，身似坐空山。
幽意何人会，吟僧时往还。
往还
酬朱适园访见诗
潘玙
曾同山友过江湄，何处清游晚未归。
沽酒□羊来好语，开笼放鹤在何时。
云方卷叶收春雨，柳未吹花点客衣。
京洛相逢宜少驻，东风杖屦好追随。...
东风
寄适园朱表兄
潘玙
适园分袂后，又复半年余。
笑我多行役，无书话起居。
溪山虽地隔，兄弟可情疎。
办得归耕计，相依结小庐。
兄弟
枕上闻钟·酒醒残月明
潘玙
酒醒残月明，欹枕听钟声。
风露秋将晚，家山梦辄惊。
客尘侵老鬓，官职借虚名。
却羡僧无事，此心如水清。
虚名
赠道士王玉壶
潘玙
屦不染凡尘，云深竹屋春。
安心能学道，屋指别无人。
丹熟玄机透，琴清古乐真。
前缘君悟否，老子是龙身。
玄机
书红尘兰若吟卷
潘玙
家住东风花柳边，客来试茗学谈禅。
有时病酒关门睡，梦到维摩丈室前。
关门
书兰莫德全壁
潘玙
谁谓居廛身未清，在家心似出家僧。
铜壶惯买梅花插，相对无言悟小乘。
梅花
东吴府佥见山觅酒
潘玙
火龙走日烁炎天，久渴羁肠拟吸川。
见说蓝桥风月好，愿分清致到吟边。
风月
登楼·凉桐叶叶按秋声
潘玙
凉桐叶叶按秋声，搔首危楼百感生。
天欲尽头烟水阔，雁拖残日下芜城。
道宫夜醮·五云宫阙拥霓旌
潘玙
五云宫阙拥霓旌，子夜剩章扣玉清。
星月满坛尘不动，天风吹落步虚声。
宫阙
山居苦·凿破碧云开牖户
潘玙
凿破碧云开牖户，花多留得春长久。
种蔬种豆了生涯，心闲只与琴为友。
生涯
山馆·山馆坐秋雨
潘玙
山馆坐秋雨，风吹霁景开。
夕阳明远水，落叶走空阶。
白发人谁健，黄花节又催。
看云动孤酌，聊以尉吟怀。
黄花
秋日闲居·西风挟雨地江来
潘玙
西风挟雨地江来，水树烟村罨画开。
待得夜晴窗有月，横斜只欠数枝梅。
西风
秋日闲居·诗困权时卧竹窗
潘玙
诗困权时卧竹窗，梦闲随雁到衡阳。
觉来落日窥帘影，茶鼎松风泼鼻香。
落日
秋日江居·家枕沧江住
潘玙
家枕沧江住，西风卷暮秋。
云行天欲动，潮长屋如浮。
落叶悬渔网，斜阳满客舟。
吟成谁管领，拍手唤沙鸥。
斜阳
梅花·冰玉丰姿夐绝尘
潘玙
冰玉丰姿夐绝尘，山林谁伴岁寒盟。
腊前有雪曾相约，天下无花似此清。
不待春风施造化，只嫌晚角说平生。
月香水影吾家事，却被诗人掠美名。...
造化
怕上楼·凭高多感慨
潘玙
凭高多感慨，怕上夕阳楼。
云阁四山雨，江分两岸秋。
雁来惊客意，枣熟动边愁。
醉里看长剑，英雄志未酬。
英雄
野人家·映门绿叶长桑麻
潘玙
映门绿叶长桑麻，满地深黄菜著花。
只道春风恋城市，也留情向野人家。
城市
雁·岁岁来宾似有期
潘玙
岁岁来宾似有期，此心非恋稻粱肥。
不怜不带中原信，空对西风作字飞。
中原
休倚楼·碧天如水片云收
潘玙
碧天如水片云收，雁雁西风字字秋。
江上有楼休独倚，夕阳衰草几多愁。
夕阳
檐蔔花·未说司花刻玉工
潘玙
未说司花刻玉工，人知名与佛相同。
可怜结了黄金子，依旧身归色界中。
黄金
小窗·小小明窗瞰水开
潘玙
小小明窗瞰水开，惜花常是手亲栽。
春山欲晓听莺语，社雨才晴认燕来。
自涤砚砖闲试墨，笑持茗碗胜衔杯。
有时细链推敲字，搔首斜阳立几回。...
斜阳
小窗即事·小窗秋色静
潘玙
小窗秋色静，云影弄斜阳。
山带雨余翠，菊存霜后香。
诗情多冷澹，酒态强轩昂。
近得梅为友，相看风味长。
轩昂
闲居·厌于奔赴乐闲居
潘玙
厌于奔赴乐闲居，湖海交游仕阔疎。
燕去又为千里客，雁来谁寄一行书。
青山对面如相识，白发无情亦懒梳。
屋外有园三数亩，春风尽可学耕锄。...
无情
王岩幽隐居
潘玙
一片清闲福，山间结小庐。
此身为隐计，有地学农锄。
午饮煎溪茗，朝羹摘野蔬。
无人知姓字，可以避徵书。
清闲
停鞍·开匣看长剑
潘玙
开匣看长剑，功名志莫酬。
中原何日复，世事与谁谋。
豪杰多相忘，干戈卒未休。
斜阳照青野，雁过亦含愁。
干戈
晚菊·可惜重阳已过期
潘玙
可惜重阳已过期，黄花无灵绕山篱。
政缘懒作趋时态，多少幽香人不知。
趋时
听子规有感
潘玙
客边听了规，忍见百花飞。
唤得春先去，如何汝未归。
蜀山仍旧在，世事觉今非。
只合三缄口，空林伴夕晖。
世事
停鞍·古驿晚停鞍
潘玙
古驿晚停鞍，西风客帽寒。
山昏云气湿，秋老叶声乾。
昔为作诗苦，今嗟行路难。
铃音边报急，醉里亦眉攒。
西风
听弹归去来辞
潘玙
渊明昔赋归去辞，后世寄声焦桐丝。
先生弹罢和者谁，春山花落啼子规。
子规
听雁有感·怕听云间雁
潘玙
怕听云间雁，新愁上客眉。
尖风欺破褐，落日迫残棋。
菊花休赊酒，梅开又费诗。
鴒原千里隔，谁与话心期。

潘玙的诗词名句全集
