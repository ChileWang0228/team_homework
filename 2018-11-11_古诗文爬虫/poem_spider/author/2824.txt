诗人:刘仲堪
作品数目：6篇
朝代：宋代
诗人简介：刘仲堪，真宗大中祥符二年（一○○九）以著作佐郎知英州。事见清道光《广东通志》卷二○五。今录诗十首。
<<集儒阁·飞阁敞东轩>> <<南山十咏>> <<宣圣庙·翼翼素王宫>> <<薰风亭·兹亭最高峙>> 
<<沂风亭·四楹倚岩壁>> <<涵晖谷·嵌空在山半>> 

刘仲堪的诗词全集

南山十咏
刘仲堪
奇峰枕高岸，回合藏云烟。
直上数百仞，倒影浮清涟。
民传舜南狩，向此鸣朱弦。
至今万籁寂，雅韵犹泠然。
云烟
集儒阁·飞阁敞东轩
刘仲堪
飞阁敞东轩，俯瞰长江泻。
晨霞晃梁际，晴虹隐波下。
诸生肄业馀，群吏时享罢。
清风四座来，兹焉纵嘉话。
清风
宣圣庙·翼翼素王宫
刘仲堪
翼翼素王宫，夸倚高峰右。
烟云覆幽邃，树石丛寄秀。
丹青古冕服，赭垩新缔构。
率土被儒风，九夷信何陋。
丹青
薰风亭·兹亭最高峙
刘仲堪
兹亭最高峙，势与群峰仵。
层轩一以临，万物皆下顾。
赓歌音久绝，缔构意何古。
猿鸟岂有知，腾翔如率舞。
沂风亭·四楹倚岩壁
刘仲堪
四楹倚岩壁，一径临烟坞。
诜诜讲习罢，济济生徒口。
振衣嘉树阴，浴德青江浒。
舞咏自忘归，何须在邹鲁。
树阴
涵晖谷·嵌空在山半
刘仲堪
嵌空在山半，天设兹闲敞。
清墟生画白，高迥传遥响。
穷应到真境，憩暂祛烦想。
岩石如可耕，此地堪长往。

刘仲堪的诗词名句全集
