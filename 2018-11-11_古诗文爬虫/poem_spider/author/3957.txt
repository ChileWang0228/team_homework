诗人:张抡
作品数目：74篇
朝代：宋代
诗人简介：张抡，字才甫，自号莲社居士，开封人。里居及生卒年均不详，约宋高宗绍兴末前后在世。好填词，每应制进一词，宫中即付之丝竹。尝于乾道三年，高宗莅聚景园，抡进柳梢青词；淳熙六年...
<<鹧鸪天·彩舞萱堂喜气新>> <<诉衷情·闲中一弄七弦琴>> <<鹧鸪天·鹤驭来从玉席前>> <<踏莎行·一片闲云>> 
<<鹧鸪天·福善天应锡寿祺>> <<鹊桥仙·远公连社>> <<一斛珠·湖光湛碧>> <<诉衷情·闲中一戋瓮头春>> 
<<一斛珠·流年迅速>> 

张抡的诗词全集

鹧鸪天·彩舞萱堂喜气新
张抡
彩舞萱堂喜气新。年年今日庆生辰。碧凝香雾笼清晓，红入桃花媚小春。
须酩酊，莫逡巡。九霞杯冷又重温。壶天自是人难老，长拥笙歌醉洞云。
 ...
逡巡
鹧鸪天·福善天应锡寿祺
张抡
福善天应锡寿祺。人生七十古来稀。我翁更有椿龄在，馀庆堂前玉树辉。
传世业，长孙枝。捧杯欢见老莱衣。一阳渐近门多喜，百禄争迎好事归。
 ...
传世
鹧鸪天·鹤驭来从玉席前
张抡
鹤驭来从玉席前。笑谈勋业照凌烟。心游物外都无碍，春在壶中别有天。
香似雾，酒如泉。华堂冰雪映神仙。灵椿不老青松健，花里年年醉管弦。
 ...
神仙
诉衷情·闲中一弄七弦琴
张抡
闲中一弄七弦琴。此曲少知音。多因淡然无味，不比郑声淫。
松院静，竹林深。夜沈沈。清风拂轸，明月当轩，谁会幽心。
 ...
清风
踏莎行·一片闲云
张抡
一片闲云，山头初起。飘然直上虚空里。残虹收雨耸奇峰，春晴鹤舞丹霄外。
出岫无心，为霖何意。都缘行止难拘系。幽人心已与云闲，逍遥自在谁能累。
 ...
行止
朝中措·吴松江影漾清辉
张抡
吴松江影漾清辉。山远翠光微。杨柳风轻日永，桃花浪暖鱼肥。
东来西往。随情任性，本自无机。何事沙边鸥鹭，一声欸乃惊飞。
 ...
任性
一斛珠·光辉皎洁
张抡
光辉皎洁。古今但赏中秋月。寻思岂是月华别。都为人间，天上气清彻。
广寒想望峨琼阙。琤琤玉杵声奇绝。何时赐我长生诀。飞入蟾宫，折桂饵丹雪。
 ...
想望
西江月·有限光阴过隙
张抡
有限光阴过隙，无情日月飞梭。春花秋月暗消磨。一岁相看又过。
逢酒须成痛饮，临风莫厌高歌。虚名微利两如何。识破方知恁麽。
 ...
高歌
一斛珠·湖光湛碧
张抡
湖光湛碧。亭亭照水芙蕖拆。绿罗盖底争红白。恍若凌波，仙子步罗袜。
如今霜落枯荷折。清香无处重寻觅。浮生似此初无别。及取康强，一笑对风月。
 ...
寻觅
一斛珠·流年迅速
张抡
流年迅速。君看败叶初辞木。若非寿有金丹续。石火光中，难保鬓长绿。
区区何用争荣辱。百年一梦黄梁熟。人生要足何时足。赢取清闲，即是世间福。
 ...
荣辱
春光好·烟澹澹
张抡
烟澹澹，雨濛濛。水溶溶。帖水落花飞不起，小桥东。
翩翩怨蝶愁蜂。绕芳丛。恋馀红。不恨无情桥下水，恨东风。
 ...
东风
鹊桥仙·远公连社
张抡
远公连社，流传图画，千古声名独在。後人多少继遗踪，到我便、失惊打怪。
西方未到，官方先到，冤我白衣吃菜。龙华三会愿相逢，怎敢学、他家二会。
 ...
白衣
蝶恋花·弱水茫茫三万里
张抡
弱水茫茫三万里。遥望蓬莱，浮动烟霄外。若问蓬莱何处是。珠楼玉殿金鳌背。
惟是飞仙能驭气。霞袖飘摇，来往如平地。除□飞仙谁得至。只缘山在波涛底。
 ...
蓬莱
望仙门·玉京清漏起微凉
张抡

玉京清漏起微凉。好秋光。金杯潋滟酌琼浆。会仙乡。
新曲调丝管，新声更颭霓裳。博山炉暖泛浓香。为寿百千长。

 ...
曲调
朝中措·碧波深处锦鳞游
张抡
碧波深处锦鳞游。波面小渔舟。不为来贪香饵，如何赚得吞钩。
缘蓑青箬，吾生自断，终老汀洲。买断一江风月，胜如千户封侯。
 ...
风月
阮郎归·深亭邃馆锁清风
张抡
深亭邃馆锁清风。榴花芳艳浓。阳光染就欲烧空。谁能窥化工。
观物外，喻身中。灵砂别有功。若将一粒比花容。金丹色又红。
 ...
清风
诉衷情·闲中一戋瓮头春
张抡
闲中一戋瓮头春。养气又颐神。莫教大段沈醉，只好带微醺。
心自适，体还淳。乐吾真。此怀何似，兀兀陶陶，太古天民。
 ...
太古
朝中措·松江西畔水连空
张抡
松江西畔水连空。霜叶舞丹枫。谩道金章清贵，何如蓑笠从容。
有时独醉，无人系缆，一任斜风。不是芦花惹住，几回吹过桥东。
 ...
芦花
西江月·翦就碧云闹叶
张抡
翦就碧云闹叶，刻成紫玉芳心。浅春不怕峭寒侵。暧彻薰笼瑞锦。
花里清芬独步，尊前胜韵难禁。飞香直到玉杯深。消得厌厌痛饮。
 ...
清芬
满庭芳·威彻冰河
张抡
威彻冰河，兵严玉帐，济时人在壶天。妙龄谈笑，图画上凌烟。但见勋书鼎鼐，谁知道、名列高仙。风云会，钩陈羽卫，绿鬓影貂蝉。
绵绵。流庆远，芝兰秀发，折桂争先。占盛一门，文武更双全。已...
争先
踏莎行·堪笑山中
张抡

堪笑山中，春来风景。一声啼鸟烟林静。山泉风暖奏笙簧。山花雨过开云锦。
短棹桃溪，瘦藤兰径。独来独往乘幽兴。韶光回首即成空，及时乐取逍遥性。
...
回首
踏莎行·割断凡缘
张抡
割断凡缘，心安神定。山中采药修身命。青松林下茯苓多，白云深处黄精盛。
百味甘香，一身清净。吾生可保长无病。八珍五鼎不须贪，荤膻浊乱人情性。
 ...
清净
踏莎行·人问山中
张抡
人问山中，因何无暑。山堂恰在山深处。藤阴满地走龙蛇，泉声万壑鸣风雨。
且弄青松，休挥白羽。相逢况有烟霞侣。长天一任火云飞，夜凉踏月相将去。
 ...
相逢
朝中措·鸣榔惊起鹭鸶飞
张抡
鸣榔惊起鹭鸶飞。山远水弥弥。米贱茅柴酒美，霜清螃蟹螯肥。
人生所贵，逍遥快意，此外皆非。却笑东山太傅，几曾梦见蓑衣。
 ...
快意
浣溪沙·筑室峥嵘占宝峰
张抡
筑室峥嵘占宝峰。退朝燕坐万缘空，出尘高志抗冥鸿。
何日嘉招陪一笑，看君豪饮釂千锺。试凭鄙句作先容。
 
豪饮
蝶恋花·前日海棠犹未破
张抡
前日海棠犹未破。点点胭脂，染就真珠颗。今日重来花下坐。乱铺宫锦春无那。
剩摘繁枝簪几朵。痛惜深怜，只恐芳菲过。醉倒何妨花底卧。不须红袖来扶我。
 ...
芳菲
诉衷情·闲中一篆百花香
张抡
闲中一篆百花香。袅袅翠□□。低回宛转何似，行路绕羊肠。
深竹户，小山房。雅相当。清心默坐，燕寝无风，永日芬芳。
 ...
芬芳
踏莎行·身世浮沤
张抡
身世浮沤，利名缰锁。省来万事都齐可。寻花时傍碧溪行，看云独倚青松坐。
云片飞飞，花枝朵朵。光阴且向闲中过。世间萧散更何人，除非明月清风我。
 ...
光阴
点绛唇·一瞬光阴
张抡
一瞬光阴，世人常被芳菲恼。玉壶频倒。惟恨春归早。
何似逍遥，物外寻三岛。春长好。瑞芝瑶草。春又何曾老。
 
逍遥
烛影摇红·上元有怀
张抡
双阙中天，凤楼十二春寒浅。去年元夜奉宸游，曾侍瑶池宴。玉殿珠帘尽卷。拥群仙、蓬壶阆苑。五云深处，万烛光中，揭天丝管。
驰隙流年，恍如一瞬星霜换。今宵谁念泣孤臣，回首长安远。...
长安
踏莎行·秋入云山
张抡
秋入云山，物情潇洒。百般景物堪图画。丹枫万叶碧云边，黄花千点幽岩下。
已喜佳辰，更怜清夜。一轮明月林梢挂。松醪常与野人期，忘形共说清闲话。...
清夜
点绛唇·乐事难并
张抡
乐事难并，少年常恨春宵短。万花丛畔。只恐金杯浅。
方喜春来，又叹韶华晚。频相劝。且闻强健。莫厌花经眼。
 
韶华
点绛唇·阳气初生
张抡
阳气初生，万花潜动根荄暖。暗藏芳艳。未许东君见。
恰似温温，铅鼎丹初转。功犹浅。九回烹炼。日月光华满。
 
日月
霜天晓角·晓风摇幕
张抡
晓风摇幕。敧枕闻残角。霜月可窗寒影，金猊冷、翠衾薄。
旧恨无处著。新愁还又作。夜夜单于声里，灯花共、泪珠落。
 ...
灯花
阮郎归·炎天何处可登临
张抡
炎天何处可登临。须於物外寻。松风涧水杂清音。空山如弄琴。
宜散发，称披襟。都无烦暑侵。莫将城市比山林。山林兴味深。
 ...
山林
阮郎归·亭亭槐柳午阴圆
张抡
亭亭槐柳午阴圆。薰风拂舜弦。一轮红日贴中天。乾坤如火然。
观上象，想丹田。阳精色正鲜。□从炼得体纯全。朱颜无岁年。
 ...
丹田
临江仙·玉宇凉生清禁晓
张抡
玉宇凉生清禁晓，丹葩色照晴空。珊瑚敲碎小玲珑。人间无此种，来自广寒宫。
雕玉阑干深院静，嫣然凝笑西风。曲屏须占一枝红。且图敧醉枕，香到梦魂中。
 ...
西风
临江仙·闻道彤庭森宝仗
张抡
闻道彤庭森宝仗，霜风逐雨驱云。六龙扶辇下青冥。香随鸾扇远，日射赭袍明。
帘卷天街人隘路，满城喜望清尘。欢声催起岭梅春。欲知天意好，昨夜月华新。
 ...
满城
朝中措·灯花挑尽夜将阑
张抡
灯花挑尽夜将阑。斜掩小屏山。一点凉蟾窥慢，钏敲玉臂生寒。
起来无绪，炉薰烬冷，桐叶声乾。都把沈思幽恨，明朝分付眉端。
 ...
分付
菩萨蛮·人间何处难忘酒
张抡
人间何处难忘酒。迟迟暖日群花秀。红紫斗芳菲。满园张锦机。
春光能几许。多少闲风雨。一盏此时疏。非痴即是愚。
 ...
风雨
诉衷情·闲中一盏建溪茶
张抡
闲中一盏建溪茶。香嫩雨前芽。砖炉最宜石铫，装点野人家。
三昧手，不须夸。满瓯花。睡魔何处，两腋清风，兴满烟霞。
 ...
三昧
朝中措·慕名人似蚁贪膻
张抡
慕名人似蚁贪膻。扰扰几时闲。输我吴松江上，一帆点破晴烟。
青莎卧月，红鳞荐酒，一醉陶然。此是人间蓬岛，更於何处求仙。
 ...
扰扰
一斛珠·清秋夜寂
张抡
清秋夜寂。圆蟾素影流空碧。都无一点浮云隔。河汉光微，星斗淡无色。
日精欲炼须阴魄。更深犹望清宵立。坎离二物都收得。独步瀛洲，方表大丹力。
 ...
独步
西江月·冬至一阳初动
张抡
冬至一阳初动，鼎炉光满帘帏。五行造化太幽微。颠倒难穷妙理。
遇此急须进火，速修犹恐迟迟。茫茫何处问天机。要悟须凭师指。
 ...
茫茫
踏莎行·一道飞泉
张抡
一道飞泉，来从何许。空山积翠无人处。潺湲时和七弦琴，溟濛忽散千岩雨。
不问春秋，何拘今古。清音一听忘千虑。缨尘濯尽百神间，飘然襟袖思轻举。
 ...
清音
诉衷情·闲中一首醉时歌
张抡
闲中一首醉时歌。此乐信无过。阳春自来寡和，谁与乐和。
言不尽，意何多。且蹉跎。功名莫问，富贵休言，到底如何。
 ...
乐和
西江月·一梦浮生未觉
张抡
一梦浮生未觉，三冬短晷堪惊。天高谁解挽长绳。系住流年光景。
须信阴阳有定，非关岁月无情。若教心地湛然清。日在壶中自永。
 ...
岁月
朝中措·红尘光景事如何
张抡
红尘光景事如何。扰扰利名多。若问侬家活计，扁舟小笠轻蓑。
一尊美酒，一轮皓月，一弄山歌。选甚掀天白浪，未如人世风波。
 ...
山歌
柳梢青·柳色初匀
张抡
柳色初匀。轻寒似水，纤雨如尘。一阵东风，縠绞微皱，碧沼鳞鳞。
仙娥花月精神。奏凤管、鸾丝斗新。万岁声中，九霞杯里，长醉芳春。
 ...
精神
点绛唇·春入山家
张抡
春入山家，杖藜独步登严岫。野花争秀。弄蕊香盈袖。
对景开怀，莫遣双眉皱。春难久。乱红飞後。留得韶光否。
 

张抡的诗词名句全集
驰隙流年，恍如一瞬星霜换。今宵谁念泣孤臣，回首长安远。 张抡。  <<烛影摇红·上元有怀>> 

烛影摇红·上元有怀。 双阙中天，凤楼十二春寒浅。去年元夜奉宸游，曾侍瑶池宴。 张抡。  <<烛影摇红·上元有怀>> 

烛影摇红·上元有怀。 已喜佳辰，更怜清夜。一轮明月林梢挂。松醪常与野人期，忘形共说清闲话。 张抡。  <<踏莎行·秋入云山>> 

踏莎行·秋入云山。 秋入云山，物情潇洒。百般景物堪图画。丹枫万叶碧云边，黄花千点幽岩下。 张抡。  <<踏莎行·秋入云山>> 

踏莎行·秋入云山。 玉殿珠帘尽卷。拥群仙、蓬壶阆苑。五云深处，万烛光中，揭天丝管。 张抡。  <<烛影摇红·上元有怀>> 

烛影摇红·上元有怀。 可是尘缘未断。谩惆怅、华胥梦短。满怀幽恨，数点寒灯，几声归雁。 张抡。  <<烛影摇红·上元有怀>> 

