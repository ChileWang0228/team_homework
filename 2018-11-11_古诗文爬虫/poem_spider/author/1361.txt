诗人:郭瑄第
作品数目：6篇
朝代：明代
诗人简介：郭瑄第（1601-1654），原名紫霄，字丙奏，号蛰庵，福建南安蓬华镇蓬岛人。明崇祯丙子（1636）举人，清顺治九年（1652）进士，敕授文林郎，任河南汜水知县，时中原方经战火洗劫，土地荒芜，民不聊...
<<喜吴翁升见寻遂移就松下榻>> <<立秋日忆陈从训将至燕都>> <<咏井底花影赠李太常>> <<钱塘雨泊>> 
<<出扬子桥喜见江南山色>> <<宿象山下刘权家简澜上人>> 

郭瑄第的诗词全集

咏井底花影赠李太常
郭瑄第
素绠夜不垂，寒波晓含洁。
娇英被银床，葳蕤弄澄澈。
对月还对镜，堪赏那堪折。
细读太常诗，泠然莹冰雪。
澄澈
喜吴翁升见寻遂移就松下榻
郭瑄第
独有高松下，偏宜日暮时。
野烟空翠合，丝雨半帘垂。
下榻元无住，逢君似有期。
不因成胜赏，何以慰遐思。
立秋日忆陈从训将至燕都
郭瑄第
黄鸟忽飞过，窅然思故人。
不知千里外，若个酒杯频。
客路燕山晓，河桥御水滨。
焦山凝望处，梧叶下秋旻。
燕山
钱塘雨泊
郭瑄第
一片迎潮雨，钱塘泊岸逢。
烟明六和塔，云暗两高峰。
茶熟篷窗火，香残野寺钟。
湖头旧游路，湿翠想高松。
高峰
出扬子桥喜见江南山色
郭瑄第
小艇淮南道，经过无限情。
可怜扬子渡，不见海潮生。
水断瓜州驿，江连北固城。
涨沙三十里，树杪乱山横。
无限
宿象山下刘权家简澜上人
郭瑄第
我宿象山下，薜门潮一湾。
为寻焦隐君，太山今又还。
田家恐漂麦，扰扰趋林闲。
白发一老翁，倚树遥相扳。
把臂一问之，颇觉开心颜。
呼儿摘韭花，携筐弄潺湲。
粉蝶不妨雨，乱飞绕双鬟。...

郭瑄第的诗词名句全集
