诗人:鲁山泰公
作品数目：11篇
朝代：明代
诗人简介：鲁山泰公，字德宏，诸暨店口人，生卒年不详，约明世宗嘉靖二十二年前后在世。明嘉靖八年(1529)进士。累官至南京刑部尚书。卒，谥荣靖。溥所为诗文奏疏有《知白堂稿》十五卷...
<<怀南山旧居>> <<过牛头寺>> <<悼竹岩处士>> <<牡丹·十年不见此花开>> 
<<茶盆山先师灵塔>> <<寄广川准无则>> <<韩亚卿德夫去官还陕>> <<春有冬·于年春有冬>> 
<<寄杨君谦>> 

鲁山泰公的诗词全集

寄广川准无则
鲁山泰公
白云红树对离情，秋意微茫画不成。
吟就新诗书落叶，凭风吹过德州城。
新诗
怀南山旧居
鲁山泰公
我本山中人，却来城市住。
一违猿鹤盟，幽思于谁诉。
茅舍锁烟霞，苍苔兹石路。
欲归归未得，花落春光暮。
茅舍
足献吉秋风南北路相别寺门前之句
鲁山泰公
身世本如寄，去留俱洒然。
秋风南北路，相别寺门前。
南北
悼竹岩处士
鲁山泰公
竹阴山色郁葱葱，厌俗编茅向此中。
花谢水流人不返，蛛丝空罥半窗风。
水流
过牛头寺
鲁山泰公
行过多歧又问歧，云林深处到来迟。
寺僧相见不相语，自对斜阳读断碑。
斜阳
牡丹·十年不见此花开
鲁山泰公
十年不见此花开，宝地芬芳我独来。
坐赏东风诗未就，钟声催上说经台。
东风
茶盆山先师灵塔
鲁山泰公
一出烟霞失所依，重来生死路相违。
猊床尚设笼蛛网，风度柴门叶乱飞。
风度
韩亚卿德夫去官还陕
鲁山泰公
秋日泊沙湾，君行早晚还。
分违无限意，流水不相关。
无限
春有冬·于年春有冬
鲁山泰公
于年春有冬，于日朝有夕。
漂泊旅亭人，忽尔归来客。
堂堂七尺躯，明明梦窟宅。
青史数行字，荒丘一片石。
人间竟无赖，地下终何益。
但图此生容，入穴免逼迫。
若知养心术，无欲乃良策。...
无赖
寄杨君谦
鲁山泰公
都下闻归雁，江东忆故人。
高山千里梦，芳草十年春。
吟苦先催老，心安却耐贫。
吴门他日过，书院许谁邻。
书院
寄杨君谦·吏隐千年远
鲁山泰公
吏隐千年远，南峰事竟同。
鉴容依石水，熏佩度花风。
林霭床头湿，崖泉厨下通。
纷纷尘世念，不入此山中。

鲁山泰公的诗词名句全集
