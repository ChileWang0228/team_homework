诗人:史迁
作品数目：12篇
朝代：明代
诗人简介：史迁，字质斋，嘉兴人。屡试不售，自号雁湖钓叟。有《雁湖钓叟自在吟》，是集以年月先后编次，其诗皆率意直书，不拘格律，故名曰《自在吟》。末附录同时题赠一卷，并前序、后跋，皆...
<<菌子诗追和杨廷秀韵>> <<简王原翚>> <<漫兴·贫居村坞长无事>> <<漫兴·好风轻雨趁轻雷>> 
<<漫兴·休怪狂夫出处轻>> <<漫兴·瀼东烟树杜陵家>> <<暮春·先自花残故相恼>> <<暮春·东郭老人双鬓皤>> 
<<暮春·白头老子愁底事>> 

史迁的诗词全集

菌子诗追和杨廷秀韵
史迁
松花冈头雷雨急，坡陀流膏渍香汁。
新泥日蒸气深入，穿苔破藓钉戢戢。
如盖如芝万玉立，紫黄百余红间十。
燕支微匀滑更湿，倾筐盛之行且拾。
天随杞菊谩苦涩，采归芼之脱巾笠。
桑鹅...
天花
暮春·舞衣歌扇久寂寞
史迁
舞衣歌扇久寂寞，白雪时时梦里听。
可怜春色别人去，能得花前几醉醒。
春色
简王原翚
史迁
东郭道人才大奇，置身散地任支离。
阿谁或讶嵇康懒，此老真成济叔痴。
白日放歌杯在手，青春作梦草生池。
《辋川图》是传家谱，留得当年绝妙辞。...
青春
漫兴·贫居村坞长无事
史迁
贫居村坞长无事，谁复能过野老家。
只有春风太情重，小桃深巷也开花。
春风
漫兴·好风轻雨趁轻雷
史迁
好风轻雨趁轻雷，一洗山川罨画开。
谁道衡门无过客，春深还有燕飞来。
过客
漫兴·休怪狂夫出处轻
史迁
休怪狂夫出处轻，孟郊还解以诗鸣。
瓦瓶盛酒渔樵话，野草江花亦慰情。
出处
漫兴·瀼东烟树杜陵家
史迁
瀼东烟树杜陵家，百尺深潭似浣花。
布袖龙钟筇竹杖，也胜裘马在天涯。
龙钟
暮春·先自花残故相恼
史迁
先自花残故相恼，况值雨声催客愁。
狂吟夜半睡不得，起待清晨梳白头。
夜半
暮春·东郭老人双鬓皤
史迁
东郭老人双鬓皤，春事告终知奈何。
坐断小窗风正恶，送将几阵落花过。
奈何
暮春·白头老子愁底事
史迁
白头老子愁底事，正坐送春无一钱。
偶被黄鹂故牵引，却向绿阴窗下眠。
黄鹂
暮春·绿阴窗下春草碧
史迁
绿阴窗下春草碧，无数柳花吹近床。
一双蝴蝶总无赖，飞到小阑还过墙。
无赖
暮春·夕阳在山月已白
史迁
夕阳在山月已白，人生几何春复秋。
华裛叠鼓岂无谓，莫怪西园清夜游。

史迁的诗词名句全集
