诗人:戴敏
作品数目：10篇
朝代：宋代
诗人简介：戴敏，字敏才，号东皋子，黄巖（今属浙江）人。復古父。敏卒时，復古方襁褓中（《宋诗略》卷一四）。平生不事举子业，以诗自适。事见《耻堂存稿》卷三《东皋子诗序》。...
<<屏上晚眺>> <<西溪陈居士家>> <<小园·小园无事日徘徊>> <<约黄董二亲与桂堂诸侄避暑>> 
<<赵十朋夫人挽章>> <<观梅·三杯暖寒酒>> <<海上·万面鲸波朝日赤>> <<后浦园庐>> 
<<楼上·终朝役役晚来闲>> 

戴敏的诗词全集

小园·小园无事日徘徊
戴敏
小园无事日徘徊，频报家人送酒来。
惜树不磨修月斧，爱花须筑避风台。
引些渠水添他满，移个柴门傍竹开。
多谢有情双白鹭，暂时飞去又飞回。...
柴门
后浦园庐
戴敏
卜筑成佳致，幽栖乐圣时。
何如谢公墅，略似习家池。
地暖梅开早，天寒酒熟迟。
催租人去后，续得夜来诗。
屏上晚眺
戴敏
不能骑马趁朝班，自跨黄牛扣竹关。
无德可称徒富贵，有钱难买是清闲。
人行踯躅红边路，日落秭归啼处山。
遥望蓬莱在何许，扶桑东畔白云间。...
秭归
西溪陈居士家
戴敏
来访西岩老，家居水竹村。
紫鳞游镜曲，黄犊卧云根。
自昔好宾客，相传到子孙。
不行亭下路，护笋别开门。
相传
约黄董二亲与桂堂诸侄避暑
戴敏
世间无处避炎蒸，欲叫西风叫不应。
恨乏白檀除热恼，心思赤脚踏层冰。
醉游河朔谁同往，表借明光愧不能。
闻有山林最深处，清凉境界著高僧。...
明光
赵十朋夫人挽章
戴敏
缝掖先生游汗漫，夫人高节独青青，
临行抖擞空书笥，分付诸郎各一经。
分付
观梅·三杯暖寒酒
戴敏
三杯暖寒酒，一榻竹亭前。
为爱梅花月，终宵不肯眠。
梅花
海上·万面鲸波朝日赤
戴敏
万面鲸波朝日赤，沧洲四望无穷极。
海山何处是蓬莱。遍问渔翁都不识。
蓬莱
楼上·终朝役役晚来闲
戴敏
终朝役役晚来闲，识破浮生一梦间。
挈榼去沽深巷酒，倚楼贪看夕阳山。
月临江馆人横笛，风折芦花雁度关。
堪羡渔翁无检束，扁舟占断白云湾。...
芦花
郑公家·门墙多古意
戴敏
门墙多古意，耕钓作生涯。
菽米散鱼子，莲根拔虎牙。
弄孙时掷果，留客旋煎茶。
颇动诗人兴，满园荞麦花。

戴敏的诗词名句全集
