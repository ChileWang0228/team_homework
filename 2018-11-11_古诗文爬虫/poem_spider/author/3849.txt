诗人:陈尧佐
作品数目：47篇
朝代：宋代
诗人简介：陈尧佐（963年-1044年10月26日），字希元，号知余子。阆州阆中人。北宋大臣、水利专家、书法家、诗人，左谏议大夫陈省华次子、枢密使陈尧叟之弟、天雄节度使陈尧咨之兄。端...
<<知果教寺·萝岩山下寺>> <<游湖上昭庆寺>> <<野吏亭·野吏厌公堂>> <<林处士水亭>> 
<<题漳浦县壁>> <<归阙感怀·望阙二年余>> <<寄洪州杨太博>> <<寄潮州于公九流>> 
<<寄书上人·阶前春色长苔斑>> 

陈尧佐的诗词全集

张公洞·空山杳杳鸾凤飞
陈尧佐
空山杳杳鸾凤飞，神仙门户开翠微。
主人白发云满衣，松间留我谈玄机。
玄机
知果教寺·萝岩山下寺
陈尧佐
萝岩山下寺，静境绝过从。
芳草二三月，碧云千万峰。
窗虚明落日，楼迥响疏钟。
恰恐重来晚，庭前记偃松。
落日
闲步过芳菲园
陈尧佐
尽日芳菲园，不见芳菲好。
茂草与斜阳，脈脈情多少。
芳菲
吴江·平波渺渺烟苍苍
陈尧佐
平波渺渺烟苍苍，菰浦才熟杨柳黄。
扁舟系岸不忍去，秋风斜日鲈鱼乡。
秋风
游湖上昭庆寺
陈尧佐
湖边山影里，静景与僧分。
一榻坐临水，片心闲对云。
树寒时落叶，鸥散忽成群。
莫问红尘事，林间肯暂闻。
红尘
野吏亭·野吏厌公堂
陈尧佐

野吏厌公堂，开轩出郡墙。
残花炎帝圃，斜日尉佗乡。
叠巘分诸粤，重城截大荒。
耕桑蛮聚落，烟火汉封疆。
云势飘蓬鸟，天形压夜郎。
扁舟闲得侣，嘉树远成行。
梅雨千林暮，春风百草香...
春风
林处士水亭
陈尧佐
城外逋翁宅，开亭野水寒。
冷光浮荇叶，静影浸鱼竿。
吠犬时迎客，饥禽忽上阑。
疏篱僧舍近，嘉树鹤庭宽。
拂砌烟丝袅，侵窗笋戟攒。
小桥横落日，幽径转层峦。
好景吟何极，清欢尽亦难。...
落日
题漳浦县壁
陈尧佐
蛮烟渔火接鲸波，树树花枝处处歌。
况是天涯好行乐，莫教憔悴鬓霜多。
行乐
归阙感怀·望阙二年余
陈尧佐
望阙二年余，中宵梦玉除。
忽闻天上诏。乍厌海边居。
归路寻芳草，空囊载旧书。
君恩何以报，零泪落尘裾。
旧书
寄洪州杨太博
陈尧佐
南昌为郡好，楼阁沈江湄。
地暖春生早，山寒日下迟。
讼庭唯鹤立，吟树独僧期。
安得通官政，烟霞共一司。
烟霞
寄潮州于公九流
陈尧佐
扁舟如叶路东西，一片滩声下恶溪。
当日亭台旧时客，相逢莫惜醉如泥。
旧时
寄书上人·阶前春色长苔斑
陈尧佐
阶前春色长苔斑，避俗常闻昼掩关。
一榻琴书双阙寺，片心泉石二林山。
江楼把酒云供望，松院支筇鹤对闲。
谁向风骚为消息，此身元在寂寥间。...
把酒
题上虞兰芎山
陈尧佐
岩岩一峰千万寻，微茫楼阁寒云深。
巡州佐吏倚栏久，泠泠天籁清尘心。
泠泠
送潮阳李孜主簿
陈尧佐
潮阳山水东南奇，鱼盐城郭民熙熙。
当时为撰玄圣碑，而今风俗邹鲁为。
东南
游惠阳西湖
陈尧佐
附郭水连山，公余独往还。
疏烟鱼艇远，斜日寺楼闲。
系马芭蕉外，移舟菡萏间。
天涯逢此景，谁信自开颜。
菡萏
寄题漳浦县斋
陈尧佐
漳浦从来瘴疠深，潮阳南去更难禁。
当时三载曾无事，不放闲愁入寸心。
寸心
怀杭州西湖
陈尧佐
桥影飞虹跨碧潭，熙熙亭畔柳毵毵。
扁舟载酒渔翁唱，记得闲过处士庵。
渔翁
踏莎行·二社良辰
陈尧佐
二社良辰，千家庭院。翩翩又见新来燕。凤凰巢稳许为邻，潇湘烟暝来何晚。
乱入红楼，低飞绿岸。画梁时拂歌尘散。为谁归去为谁来，主人恩重珠帘卷。 ...
翩翩
洞霄宫·谷口停骖上翠微
陈尧佐
谷口停骖上翠微，五云宫殿闢金扉。
不知何处朝元会，却见龙鸾队仗归。
翠微
潮阳作·景淡花初落
陈尧佐
景淡花初落，寒生海上潮。
门前归北路，微雨柳垂条。
潮阳
洞霄宫·一帆高挂出红尘
陈尧佐
一帆高挂出红尘，万仞长歌入紫云。
莫道游仙别无侣，玉清冠盖许同群。
红尘
游凤栖寺
陈尧佐
十里水烟迷，禅居偶杖藜。
地灵人不老，山好凤曾栖。
暑气消将盖，苔痕长欲齐。
松间何所得，泉石两三题。
暑气
游永明寺·附郭山光峭若烟
陈尧佐
附郭山光峭若烟，倚空楼殿白云巅。
孤轩半出青松杪，颢气疑游碧汉边。
惜别擬留风外燕，伤秋因感雨中蝉。
人家掩映藏鱼浦，岛树扶疏没水天。
痛饮岂同莲社客，狂歌聊许竹林贤。
忘形...
掩映
忆越州·越绝豀山第一州
陈尧佐
越绝豀山第一州，画图城郭几淹留。
閒思禹庙斜回首，仿佛云端见郡楼。
回首
忆越州·稽峰倚云千仞高
陈尧佐
稽峰倚云千仞高，澄湖倒影分秋毫。
当年逸赏有余意，徘徊不忍移轻舠。
徘徊
忆潮阳·东西楼阁与云齐
陈尧佐
东西楼阁与云齐，天际孤烟认恶溪。
记得幽人旧吟处，独游亭在野桥西。
天际
吴王墓·惜哉吴王墓
陈尧佐
惜哉吴王墓，秦帝欲开破。
应笑埋金玉，千年贾余祸。
不特虎迹销，已闻鲍车过，
又是骊山头，炎炎三月火。
炎炎
题华清宫·百首新诗百意精
陈尧佐
百首新诗百意精，不尤妃子只尤兵。
争如一句伤时事，只为明皇恃太平。
时事
三城侍郎寄示留题延庆寺二韵诗二章顷岁予肄
陈尧佐
萤窗从此极研覃，坠简疑文访济南。
擬卜菟裘邻学所，龙香时爇御书龛。
济南
送王生及第归潮阳
陈尧佐
休嗟城邑住天荒，已是仙枝耀故乡。
从此方舆载人物，海边邹鲁是潮阳。
潮阳
唐施肩吾山居有感
陈尧佐
幽居正想餐霞客，夜久月寒珠露滴。
千年独鹤两三声，飞下岩前一枝柏。
天圣间入参大政复寄题二章
陈尧佐
山好曾留句，城高复创亭。
登临千万境，谁与画为屏。
登临
国清寺·南越第一寺
陈尧佐
南越第一寺，偶来心地真。
却嫌桥下水，流去入红尘。
红尘
洞霄宫·二天封部稼如云
陈尧佐
二天封部稼如云，流水清寒出洞门。
更爱林间盘石上，松花飘落羽人樽。
松花
江潮阻风·按部豀山接海涛
陈尧佐
按部豀山接海涛，连天风雨泊轻舠。
沧溟未必全胜我，潮落潮生亦自劳。
落潮
答张顺之·有花无酒头慵举
陈尧佐
有花无酒头慵举，有酒无花眼倦开。
正向西窗念萧索，洛阳花酒一时来。
洛阳
潮阳作·静院莺啼竹
陈尧佐
静院莺啼竹，幽阑蝶在花。
登临转惆怅，斜日两三家。
惆怅
赴潮阳倅·休把空言较短长
陈尧佐
休把空言较短长，算来齐物也无妨。
蛮民解唱升平曲，愿领闲愁入醉乡。
升平
虎丘·人间灵蹟遍曾游
陈尧佐
人间灵蹟遍曾游，祇欠吴门访虎丘。
今日偶来无限感，阖闾坟左剑池头。
无限
赴潮阳倅·沉醉犹难别帝州
陈尧佐
沉醉犹难别帝州，满城春色重淹留。
公闲预想消魂处，望阙频登海上楼。
预想
湖州碧澜堂
陈尧佐
苕溪清浅霅溪斜，碧玉光寒照万家。
谁向月明终夜听，洞庭渔笛隔芦花。
芦花
二韵诗·清济园林接寺隅
陈尧佐
清济园林接寺隅，水昏烟暝自成图。
当年棣鄂三冬学，今日鴒原万里途。
道契风云多感激，人非丰沛欠訏谟。
闻君又枉行春骑，应笑溪边旧截蒲。...
丰沛
虎丘·云际楼台树杪轩
陈尧佐
云际楼台树杪轩，孤松千尺耸平田。
危栏远思微吟好，隐隐秋帆送入天。
隐隐
望越亭·飒飒西风叶叶秋
陈尧佐
飒飒西风叶叶秋，谁家烟火起沧洲。
乘闲不耐无机性，擬劝渔翁直钓钩。
无机
忆越州·抽毫欲赋东南奇
陈尧佐
抽毫欲赋东南奇，云山好景惭有遗。
平波荡漾照湖渌，扁舟忆得游春时。
波荡
题朝元阁·朝元高阁迥
陈尧佐
朝元高阁迥，秋毫无隐情。
浮云忽以蔽，不见渔阳城。
阳城
古寺偈·殿古寒炉空
陈尧佐
殿古寒炉空，流尘暗金碧。
独坐偶无人，又得真消息。

陈尧佐的诗词名句全集
