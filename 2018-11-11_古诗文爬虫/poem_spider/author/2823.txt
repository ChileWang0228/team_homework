诗人:刘应凤
作品数目：10篇
朝代：宋代
诗人简介：刘应凤，元诗人，字尧举，号书台。庐陵（今江西吉安）安福塘边人。宋末曾入仕，元兵逼江南时，还乡隐居，以文自娱。人称其文有霸气。文天祥被俘押送大都，路过江西，应凤疑其降元，故写...
<<寄青山·曾诵先生感寓诗>> <<挽朱梧月>> <<中斋归自海上见访>> <<挽罗榷院子远>> 
<<挽罗榷院·国亡何忍家偏活>> <<挽罗榷院·尝忆东华里饭时>> <<送文总管朝燕>> <<朝燕·点检桑枌泪几行>> 
<<朝燕·夹道红旗驻马蹄>> 

刘应凤的诗词全集

寄青山·曾诵先生感寓诗
刘应凤
曾诵先生感寓诗，如今似写我心悲。
西施贫处无盐笑，乌获饥来竖子朝。
不士不农焉用彼，无齐无楚竟何之。
光阴未老人先老，荒草斜阳泣断碑。...
光阴
挽朱梧月
刘应凤
早岁出山交识广，晚年闭户子孙单。
酒边谈笑俱成史，病后风骚尚可坛。
直向九泉寻辈行，肯留百世说艰难。
江空云冷衣冠尽，猿鹤羞人指亦弹。...
艰难
中斋归自海上见访
刘应凤
拂石为床席白云，鲸鱼背上有归人。
谏书檄草俱成血，野服黄冠再见身。
麈尾悲酸浑欲死，灯前潇洒俨如神。
更阑万籁收沉尽，地阔天高两主宾。...
潇洒
挽罗榷院子远
刘应凤
共说门庭王谢盛，谁知骨相岛郊穷。
躬行自得前贤法，家礼犹还三代风。
脚迹肯随权要出，头衔宁与浊流同。
湖山寒食多新鬼，地下何颜见此翁。...
寒食
挽罗榷院·国亡何忍家偏活
刘应凤
国亡何忍家偏活，百鬼欺凌任所遭。
老大伊川七分易，飘零正则九章骚。
修持惯习甘辛苦，俯仰难容誉处高。
日月时同来去异，云间应叹众生劳。...
俯仰
挽罗榷院·尝忆东华里饭时
刘应凤
尝忆东华里饭时，五千字挟海潮飞。
臣愚敢避权奸忤，主弱宁知国事非。
相马有奇堪下拜，屠龙无用只空归。
江南文物侵寻尽，洒泪单传第一衣。...
洒泪
送文总管朝燕
刘应凤
唤得岚乡昨梦回，东风万里上金台。
出关曾解婆娑否，枝北枝南一种梅。
东风
朝燕·点检桑枌泪几行
刘应凤
点检桑枌泪几行，羞和书屋总荒凉。
孔明景略留遗传，分挂当年夜雨床。
荒凉
朝燕·夹道红旗驻马蹄
刘应凤
夹道红旗驻马蹄，乡人将喜又将疑。
天留中子继孤竹，谁向西山饭伯夷。
马蹄
朝燕·满眼平畴草自春
刘应凤
满眼平畴草自春，乌鸦无数是耘丁。
鬼神如奉君王问，为说东南燐火青。

刘应凤的诗词名句全集
