诗人:袁袠
作品数目：11篇
朝代：明代
诗人简介：袁袠（1502-1547）字永之，号胥台山人，南直隶苏州府吴县人，袁鼏第四子。生于明孝宗弘治十五年，卒于世宗嘉靖二十六年，年四十六岁。五岁知书，七岁赋诗有奇语，廿四岁乡试解元，明...
<<大驾视牲南郊>> <<杨花·点点飘仍聚>> <<燕·最爱堂前燕>> <<长干曲·停桡暗相语>> 
<<西芦词·秋雁集复飞>> <<大明门候驾>> <<自柳至平乐书所见>> <<秋兴·金陵自古帝王都>> 
<<秋兴·仙仗行宫旧内居>> 

袁袠的诗词全集

大驾视牲南郊
袁袠
大路调仙驭，朱旗列禁城。
帝牛三月系，田烛九衢明。
日并龙旒出，山将彩旄迎。
横汾卑汉咏，禋祀秉皇情。
大驾
自柳至平乐书所见
袁袠
象郡极萧条，宾州颇沃饶。
趁虚多丑女，互市半良猺。
箬裹槟榔贵，花妆茉莉娇。
愬轩叨使者，异俗采风谣。
槟榔
金陵歌·夹岸垂杨起画楼
袁袠
夹岸垂杨起画楼，秦淮烟浪接天流。
朝朝桂桨来江口，夜夜兰灯集渡头。
渡头
杨花·点点飘仍聚
袁袠
点点飘仍聚，盈盈密更稀。
轻窥朱幌入，乱绕玉窗飞。
雪作漫天舞，春从<舌地>归。
章台无限恨，零落竟谁依。
漫天
燕·最爱堂前燕
袁袠
最爱堂前燕，高飞忽复低。
趁风穿柳絮，冒雨掠花泥。
帘影朝双舞，梁尘晚并栖。
绿窗离思切，肠断各东西。
肠断
长干曲·停桡暗相语
袁袠
停桡暗相语，妾在长干住。
郎亦秣陵人，便可同舟去。
西芦词·秋雁集复飞
袁袠
秋雁集复飞，寒潮明更灭。
日暮风起时，芦子花如雪。
寒潮
大明门候驾
袁袠
虎旅驱中道，钩陈警六飞。
圜丘群望毕，宣室受釐归。
旭日迎芝盖，晴云拂羽旂。
笙歌前路拥，拜舞接光辉。
旭日
秋兴·金陵自古帝王都
袁袠
金陵自古帝王都，太祖开基孕宝符。
王气千年盘日月，山河百二拥荆吴。
宫城曲抱秦淮水，寝殿平临玄武湖。
寂寞遗弓龙去远，宸游今日自欢娱。...
玄武
秋兴·仙仗行宫旧内居
袁袠
仙仗行宫旧内居，花间往往驻鸾舆。
徒闻汉帝横汾曲，不见长卿谏猎书。
天子射蛟开水殿，奚官牧马遍郊墟。
蒹葭苜蓿秋无限，怅望烟云万里余。...
天子
金陵歌·花发台城苑殿荒
袁袠
花发台城苑殿荒，六朝遗事使人伤。
翠华想像宸游处，碧草萋萋辇路长。

袁袠的诗词名句全集
