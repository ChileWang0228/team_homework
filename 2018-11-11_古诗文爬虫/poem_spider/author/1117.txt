诗人:王凤娴
作品数目：12篇
朝代：明代
诗人简介：王凤娴，生活在明神宗万历（1573-1620）前后，字瑞卿，号文如子，松江府华亭县人，建宁知府王善继女。解元王献吉之姐，宜春（今属江西省）令张本嘉妻。著有《焚余草》。王凤娴自幼聪...
<<馆娃宫次韵命二女同作>> <<寄妹·金风初度井梧枝>> <<戍申上元写怀>> <<赋得白里白>> 
<<引元和·繁华事散惟荒土>> <<引庆和·禾黍已濛香径土>> <<燕子楼·燕子楼头燕子回>> <<引元和·人自伤心春自回>> 
<<引庆和·雒阳三月雨如烟>> 

王凤娴的诗词全集

寄妹·金风初度井梧枝
王凤娴
金风初度井梧枝，正是怀人病起迟。
两地离愁悬一镜，九秋新恨上双眉。
久虚咏雪联芳句，每忆挑灯共课时。
塞雁已归书未达，江城寒月照相思。...
挑灯
燕子楼·燕子楼头燕子回
王凤娴
燕子楼头燕子回，何年鹤去见归来。
相思怨结东风泪，洒向残花已剩灰。
燕子
馆娃宫次韵命二女同作
王凤娴
香径有基惟鸟迹，屟廊无主剩苔厓。
花钱旋舞留金靥，蜗宇纵横见玉钗。
颓榭草深归燕绕，故宫月冷野狐埋。
西风禾黍斜阳道，过此行人合怆怀。...
西风
戍申上元写怀
王凤娴
欲向空门净六尘，松龛蒲簟度芳春。
病容消瘦慵梳洗，一任东风冷笑人。
梳洗
赋得白里白
王凤娴
鹤步瑶阶净，萤飞星汉斜。
玉人褰素幕，和月折梨花。
引元和·繁华事散惟荒土
王凤娴
繁华事散惟荒土，麋鹿踪消只藓厓。
皓月尚疑悬玉镜，露桃犹似妒金钗。
蛾眉一瞬歌尘散，鱼腹千年侠骨埋。
今日姑苏重回首，岭云江水不胜怀。...
回首
引庆和·禾黍已濛香径土
王凤娴
禾黍已濛香径土，苏台还恨锁苍厓。
云归叠叠堆鸦鬓，花落纷纷掷燕钗。
此日锦笙惟岛弄，当年雄剑自尘埋。
荒原古柏西风里，漫对吴山独怆怀。...
西风
引元和·人自伤心春自回
王凤娴
人自伤心春自回，倚阑愁睹燕归来。
玉箫吹断秦楼曲，嬴得红颜镜里灰。
红颜
引庆和·雒阳三月雨如烟
王凤娴
雒阳三月雨如烟，添得离人思黯然。
惆怅秦楼分凤侣，清灯寒月自年年。
惆怅
悲感二女遗物
王凤娴
壁网蛛丝镜网尘，花钿委地不知春。
伤心怕见呢喃燕，犹在雕梁觅主人。
伤心
悲感二女遗物·少年工制独称奇
王凤娴
少年工制独称奇，绝似灵芸夜绣时。
笑语楼前争乞巧，伤心无复见穿丝。
笑语
悲感二女遗物·晓妆曾整傅铅华
王凤娴
晓妆曾整傅铅华，玉匣新开斗雪花。
今日可怜俱委落，余香犹自锁窗纱。

王凤娴的诗词名句全集
