诗人:赵崡
作品数目：4篇
朝代：明代
诗人简介：赵崡，明著名金石学家、藏书家。字子函，一字屏国，自号中南敦物山人，陕西盩厔（今周至县）人。万历间，赵崡常和家人与拓工出入荒野丛中访拓碑文，并向经常游览四方的朋友索求。...
<<己亥初夏>> <<园居·不是夔龙侣>> <<茂陵·黄山历尽见孤城>> <<庄河村主人>> 


赵崡的诗词全集

己亥初夏
赵崡
汉室谁高第，寥寥数赵张。
茧丝天下计，兔窟百年藏。
春草生金谷，秋风冷未央。
朅来忧国意，清泪不成行。
秋风
园居·不是夔龙侣
赵崡
不是夔龙侣，偏宜鹿豕群。
自题招隐字，谁续绝交文。
凿壁来山雨，编篱带野云。
还思接舆子，遗世不如君。
绝交
茂陵·黄山历尽见孤城
赵崡
黄山历尽见孤城，城上楼高眼倍明。
芳树寝园今北望，暮云宫阙旧西京。
芙蓉昼冷仙翁露，苜蓿春闲宛马声。
回首长杨夸猎地，何人得似子云名？...
苜蓿
庄河村主人
赵崡
落日牛羊岭上村，谁开三径召王孙。
山容似黛斜侵槛，水字如巴曲到门。
野客行藏无揖让，田家宾主有盘樽。
欲将谷口烟霞色，并向桃源洞里论。...

赵崡的诗词名句全集
