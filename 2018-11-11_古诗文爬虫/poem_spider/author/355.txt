诗人:薛逢
作品数目：89篇
朝代：唐代
诗人简介：薛逢（生卒年不详），字陶臣，蒲州河东（今山西永济市）人，唐代诗人。唐武宗会昌元年（841）辛酉科崔岘榜进士第三人。历侍御史、尚书郎。因恃才傲物，议论激切，屡忤权贵，故仕途颇不得...
<<九日雨中言怀>> <<九日嘉州发军亭即事>> <<送司徒相公赴阙>> <<长安春日>> 
<<送衢州崔员外>> <<潼关驿亭>> <<送刘郎中牧杭州>> <<九日曲池游眺>> 
<<宫词·十二楼中尽晓妆>> 

薛逢的诗词全集

猎骑·兵印长封入卫稀
薛逢
兵印长封入卫稀，碧空云尽早霜微。浐川桑落雕初下，
渭曲禾收兔正肥。陌上管弦清似语，草头弓马疾如飞。
岂知万里黄云戍，血迸金疮卧铁衣。...
碧空
九日雨中言怀
薛逢
糕果盈前益自愁，那堪风雨滞刀州。单床冷席他乡梦，
紫樧黄花故国秋。万里音书何寂寂，百年生计甚悠悠。
潜将满眼思家泪，洒寄长江东北流。...
百年
凉州词·昨夜蕃兵报国仇
薛逢
昨夜蕃兵报国仇，沙州都护破凉州。
黄河九曲今归汉，塞外纵横战血流。
塞外
五峰隐者
薛逢
烟霞壁立水溶溶，路转崖回旦暮中。鸂鶒畏人沉涧月，
山羊投石挂岩松。高斋既许陪云宿，晚稻何妨为客舂。
今日见君嘉遁处，悔将名利役疏慵。...
名利
宫词·十二楼中尽晓妆
薛逢
十二楼中尽晓妆，望仙楼上望君王。
锁衔金兽连环冷，水滴铜龙昼漏长。
云髻罢梳还对镜，罗衣欲换更添香。
遥窥正殿帘开处，袍袴宫人扫御床。...
正殿
送司徒相公赴阙
薛逢
丞相衔恩赴阙时，锦城寒菊始离披。龙媒旧识朝天路，
鸡树长虚入梦枝。十载殿廷连步武，两来庸蜀抚疲羸。
莫愁中土无人识，自有明明圣主知。...
明明
九日嘉州发军亭即事
薛逢
三江分注界平沙，何处云山是我家。舞鹤洲中翻白浪，
掬金滩上折黄花。不愁故国归无日，却恨浮名苦有涯。
向暮酒酣宾客散，水天狼藉变余霞。...
浮名
狼烟·三道狼烟过碛来
薛逢
三道狼烟过碛来，受降城上探旗开。
传声却报边无事，自是官军入抄回。
受降
九日曲池游眺
薛逢
陌上秋风动酒旗，江头丝竹竞相追。正当海晏河清日，
便是修文偃武时。绣毂尽为行乐伴，艳歌皆属太平诗。
微臣幸忝颁尧历，一望郊原惬所思。...
太平
邻相反行
薛逢
东家有儿年十五，只向田园独辛苦。夜开沟水绕稻田，
晓叱耕牛垦塉土。西家有儿才弱龄，仪容清峭云鹤形。
涉书猎史无早暮，坐期朱紫如拾青。东家西家两相诮，
西儿笑东东又笑。西云养...
东家
席上酬东川严中丞叙旧见赠
薛逢
昔记披云日，今逾二十年。声名俱是梦，恩旧半归泉。
朱绂惭衰齿，红妆惨别筵。离歌正凄切，休更促危弦。
红妆
九华观废月池
薛逢
曾发箫声水槛前，夜蟾寒沼两婵娟。微波有恨终归海，
明月无情却上天。白鸟带将林外雪，绿荷枯尽渚中莲。
荣华不肯人间住，须读庄生第一篇。...
荣华
送封尚书节制兴元
薛逢
大封茅土镇褒中，醉出都门杀气雄。陌上晚花迎虎节，
马前新月学弯弓。珂临响涧声先合，旆到春山色更红。
欲识真心报天子，满旗全是发生风。...
真心
送裴评事
薛逢
塞垣从事识兵机，只拟平戎不拟归。入夜笳声含白发，
报秋榆叶落征衣。城临战垒黄云晚，马渡寒沙夕照微。
此别不应书断绝，满天霜雪有鸿飞。...
夕照
长安春日
薛逢
穷途日日困泥沙，上苑年年好物华。荆棘不当车马道，
管弦长奏绮罗家。王孙草上悠扬蝶，少女风前烂熳花。
懒出任从游子笑，入门还是旧生涯。...
少女
送衢州崔员外
薛逢
笑分铜虎别京师，岭下山川想到时。红树暗藏殷浩宅，
绿萝深覆偃王祠。风茅向暖抽书带，露竹迎风舞钓丝。
休指岩西数归日，知君已负白云期。...
迎风
潼关驿亭
薛逢
河上关门日日开，古今名利旋堪哀。终军壮节埋黄土，
杨震丰碑翳绿苔。寸禄应知沾有分，一官常惧处非才。
犹惊往岁同袍者，尚逐江东计吏来。...
名利
送刘郎中牧杭州
薛逢
一州横制浙江湾，台榭参差积翠间。楼下潮回沧海浪，
枕边云起剡溪山。吴江水色连堤阔，越俗舂声隔岸还。
圣代牧人无远近，好将能事济清闲。...
能事
长安夜雨
薛逢
滞雨通宵又彻明，百忧如草雨中生。
心关桂玉天难晓，运落风波梦亦惊。
压树早鸦飞不散，到窗寒鼓湿无声。
当年志气俱消尽，白发新添四五茎。...
无声
镊白曲·去年镊白鬓
薛逢
去年镊白鬓，镜里犹堪认年少。今年镊白发，
两眼昏昏手战跳。满酌浓酹假颜色，颜色不扬翻自笑。
少年曾读古人书，本期独善安有余。虽盖长安一片瓦，
未遑卒岁容宁居。前年依亚成都府，...
长安
君不见·马侍中
薛逢
君不见，马侍中，气吞河朔称英雄；君不见，韦太尉，
二十年前镇蜀地。一朝冥漠归下泉，功业声名两憔悴。
奉诚园里蒿棘生，长兴街南沙路平。当时带砺在何处，
今日子孙无地耕。或闻羁旅甘常...
太尉
老去也·惆怅人生不满百
薛逢
惆怅人生不满百，一事无成头雪白。回看幼累与老妻，
俱是途中远行客。匣中旧镜照胆明，昔曾见我髭未生。
朝巾暮栉不自省，老皮皴皱文纵横。合掌髻子蒜许大，
此日方知非是我。暗数七...
几何
追昔行·朝光如飞犹尚可
薛逢
朝光如飞犹尚可，暮更如箭不容卧。犍为穿城更漏频，
一一皆从枕边过。一夕凡几更，一更凡几声。
青春枉向镜中老，白发虚从愁里生。曾窥帝里东邻女，
自比桃花镜中许。一朝嫁得征戍儿，...
相识
醉春风·去年春似今年春
薛逢
去年春似今年春，依旧野花愁杀人。犍为县里古城上，
开是好花飞是尘。戏蝶狂蜂相往返，一枝花上声千万。
时节先从暖处开，北枝未发南枝晚。江城太守须髯苍，
忽然置酒开华堂。歌儿舞...
满怀
灵台家兄古镜歌
薛逢
一尺圆潭深黑色，篆文如丝人不识。耕夫云住赫连城，
赫连城下亲耕得。镜上磨莹一月余，日中渐见菱花舒。
金膏洗拭鉎涩尽，黑云吐出新蟾蜍。人言此是千年物，
百鬼闻之形暗栗，玉匣曾经...
连城
观竞渡·三月三日天清明
薛逢
三月三日天清明，杨花绕江啼晓莺。使君未出郡斋内，
江上已闻齐和声。使君出时皆有引，马前已被红旗阵。
两岸罗衣破鼻香，银钗照日如霜刃。鼓声三下红旗开，
两龙跃出浮水来。擢影干...
红旗
酬牛秀才登楼见示
薛逢
旅馆再经秋，心烦懒上楼。年光同过隙，人事且随流。
骨肉凭书问，乡关托梦游。所嗟山郡酒，倾尽只添忧。
托梦
夏夜宴明月湖
薛逢
夏夜宴南湖，琴觞兴不孤。月摇天上桂，星泛浦中珠。
助照萤随舫，添盘笋迸厨。圣朝思静默，堪守谷中愚。
静默
大水·暴雨逐惊雷
薛逢
暴雨逐惊雷，从风忽骤来。浪驱三岛至，江拆二仪开。
势恐圆枢折，声疑厚轴摧。冥心问元化，天眼几时回。
暴雨
禁火·日日冒烟尘
薛逢
日日冒烟尘，忽忽禁火辰。塞榆关水湿，边草贼回春。
岁月伤风迈，疮痍念苦辛。沙中看白骨，肠断故乡人。
疮痍
咏柳·弱植惊风急自伤
薛逢
弱植惊风急自伤，暮来翻遣思悠扬。曾飘紫陌随高下，
敢拂朱阑竞短长。萦砌乍飞还乍舞，扑池如雪又如霜。
莫令岐路频攀折，渐拟垂阴到画堂。...
攀折
韦寿博书斋
薛逢
玄晏先生已白头，不随鹓鹭狎群鸥。元卿谢免开三径，
平仲朝归卧一裘。醉后独知殷甲子，病来犹作晋春秋。
尘缨未濯今如此，野水无情处处流。...
甲子
潼关河亭
薛逢
重冈如抱岳如蹲，屈曲秦川势自尊。天地并功开帝宅，
山河相凑束龙门。橹声呕轧中流渡，柳色微茫远岸村。
满眼波涛终古事，年来惆怅与谁论。...
微茫
开元后乐
薛逢
莫奏开元旧乐章，乐中歌曲断人肠。邠王玉笛三更咽，
虢国金车十里香。一自犬戎生蓟北，便从征战老汾阳。
中原骏马搜求尽，沙苑年来草又芳。...
征战
汉武宫辞
薛逢
汉武清斋夜筑坛，自斟明水醮仙官。殿前玉女移香案，
云际金人捧露盘。绛节几时还入梦，碧桃何处更骖鸾。
茂陵烟雨埋弓剑，石马无声蔓草寒。...
入梦
上吏部崔相公
薛逢
龙门曾共战惊澜，雷电浮云出浚湍。紫府有名同羽化，
碧霄无路却泥蟠。公车未结王生袜，客路虚弹贡禹冠。
今日垆锤任真宰，暂回风水不应难。...
风水
贫女吟·残妆满面泪阑干
薛逢
残妆满面泪阑干，几许幽情欲话难。云髻懒梳愁拆凤，
翠蛾羞照恐惊鸾。南邻送女初鸣佩，北里迎妻已梦兰。
惟有深闺憔悴质，年年长凭绣床看。...
深闺
夜宴观妓
薛逢
灯火荧煌醉客豪，卷帘罗绮艳仙桃。纤腰怕束金蝉断，
鬓发宜簪白燕高。愁傍翠蛾深八字，笑回丹脸利双刀。
无因得荐阳台梦，愿拂余香到縕袍。...
八字
送西川杜司空赴镇
薛逢
黑眉玄发尚依然，紫绶金章五十年。三入凤池操国柄，
八分龙节付兵权。东周城阙中天外，西蜀楼台落日边。
莫遣洪垆旷真宰，九流人物待陶甄。...
楼台
金城宫·忆昔明皇初御天
薛逢
忆昔明皇初御天，玉舆频此驻神仙。龙盘藻井喷红艳，
兽坐金床吐碧烟。云外笙歌岐薛醉，月中台榭后妃眠。
自从戎马生河雒，深锁蓬莱一百年。...
月中
惊秋·露竹风蝉昨夜秋
薛逢
露竹风蝉昨夜秋，百年心事付东流。明霜义分成虚话，
阜俗文章惜暗投。长笑李斯称溷鼠，每多庄叟喻牺牛。
五湖烟水盈归梦，芦荻花中一钓舟。...
五湖
六街尘·六街尘起鼓冬冬
薛逢
六街尘起鼓冬冬，马足车轮在处通。百役并驱衣食内，
四民长走路岐中。年光与物随流水，世事如花落晓风。
名利到身无了日，不知今古旋成空。...
名利
悼古·细推今古事堪愁
薛逢
细推今古事堪愁，贵贱同归土一丘。汉武玉堂人岂在，
石家金谷水空流。光阴自旦还将暮，草木从春又到秋。
闲事与时俱不了，且将身暂醉乡游。...
光阴
社日游开元观
薛逢
松柏当轩蔓桂篱，古坛衰草暮风吹。荒凉院宇无人到，
寂寞烟霞只自知。浪渍法堂余像设，水存虚殿半科仪。
因求天宝年中梦，故事分明载折碑。...
分明
九日郡斋有感
薛逢
白日贪长夜更长，百般无意更思量。三冬不见秦中雪，
九日惟添鬓畔霜。霞泛水文沉暮色，树凌金气发秋光。
楼前野菊无多少，一雨重开一番黄。...
暮色
题剑门先寄上西蜀杜司徒
薛逢
峭壁横空限一隅，划开元气建洪枢。梯航百货通邦计，
键闭诸蛮屏帝都。西蹙犬戎威北狄，南吞荆郢制东吴。
千年管钥谁熔范，只自先天造化炉。...
北狄
八月初一驾幸延喜楼看冠带降戎
薛逢
城头旭日照阑干，城下降戎彩仗攒。九陌尘埃千骑合，
万方臣妾一声欢。楼台乍仰中天易，衣服初回左衽难。
清水莫教波浪浊，从今赤岭属长安。...
衣服
送灵州田尚书
薛逢
阴风猎猎满旗竿，白草飕飕剑气攒。九姓羌浑随汉节，
六州蕃落从戎鞍。霜中入塞雕弓硬，月下翻营玉帐寒。
今日路傍谁不指，穰苴门户惯登坛。...
门户
座中走笔送前萧使君
薛逢
笙歌惨惨咽离筵，槐柳阴阴五月天。未学苏秦荣佩印，
却思平子赋归田。芙蓉欲绽溪边蕊，杨柳初迷渡口烟。
自笑无成今老大，送君垂泪郭门前。...
渡口
重送徐州李从事商隐
薛逢
晓乘征骑带犀渠，醉别都门惨袂初。莲府望高秦御史，
柳营官重汉尚书。斩蛇泽畔人烟晓，戏马台前树影疏。
尺组挂身何用处，古来名利尽丘墟。...

薛逢的诗词名句全集
昨夜蕃兵报国仇，沙州都护破凉州。 薛逢。  <<凉州词·昨夜蕃兵报国仇>> 

凉州词·昨夜蕃兵报国仇。 黄河九曲今归汉，塞外纵横战血流。 薛逢。  <<凉州词·昨夜蕃兵报国仇>> 

凉州词·昨夜蕃兵报国仇。 压树早鸦飞不散，到窗寒鼓湿无声。 薛逢。  <<长安夜雨>> 

长安夜雨。 当年志气俱消尽，白发新添四五茎。 薛逢。  <<长安夜雨>> 

长安夜雨。 十二楼中尽晓妆，望仙楼上望君王。 薛逢。  <<宫词·十二楼中尽晓妆>> 

宫词·十二楼中尽晓妆。 云髻罢梳还对镜，罗衣欲换更添香。 薛逢。  <<宫词·十二楼中尽晓妆>> 

宫词·十二楼中尽晓妆。 遥窥正殿帘开处，袍袴宫人扫御床。 薛逢。  <<宫词·十二楼中尽晓妆>> 

宫词·十二楼中尽晓妆。 锁衔金兽连环冷，水滴铜龙昼漏长。 薛逢。  <<宫词·十二楼中尽晓妆>> 

宫词·十二楼中尽晓妆。 滞雨通宵又彻明，百忧如草雨中生。 薛逢。  <<长安夜雨>> 

长安夜雨。 心关桂玉天难晓，运落风波梦亦惊。 薛逢。  <<长安夜雨>> 

