诗人:赵汝湜
作品数目：12篇
朝代：宋代
诗人简介：赵汝湜，号澹轩，太宗八世孙（《宋史-宗室世系表》一○），居餘杭（今浙江餘杭西南）。寧宗嘉定元年（一二○八）进士（清嘉庆《餘杭县志》卷二三）。...
<<题洞霄·巑屼列千峰>> <<赠羽人何授>> <<自和·洞府日月閒>> <<凌虚锁·太空本无形>> 
<<龙吟锁·矫首东方宫>> <<天关锁·云墉高嵯峨>> <<朝元锁·煌煌玉京阙>> <<洞微锁·大道不容言>> 
<<飞鸾锁·渐入云霄径>> 

赵汝湜的诗词全集

题洞霄·巑屼列千峰
赵汝湜
巑屼列千峰，一柱屹翘楚。
回复蕴奇秀，有此云霞所。
岩封五里雾，松撼半天雨。
深知境未穷，正欠惊人语。
半天
赠羽人何授
赵汝湜
秋水为神玉为骨，片云出洞游虚碧。
竚看他年鹤驾归，显彼青天与白日。
白日
自和·洞府日月閒
赵汝湜
洞府日月閒，风景自清楚。
九关启天钥，容我朝帝所。
清缘宿仙馆，梦碎石泉雨。
明朝得羊珠，试向张华语。
石泉
凌虚锁·太空本无形
赵汝湜
太空本无形，天衢迥萧疎。
火炼身弥轻，意行意己如。
飘飘跨倒景，{上林下今}丽舞云裾。
无碍故逍遥，洒然翔清墟。...
上林
龙吟锁·矫首东方宫
赵汝湜
矫首东方宫，变化何由寻。
神用妙难拟，飚电赫森森。
雨施不为功，云从本无心。
人间谩怀想，戛钵希雷吟。
无心
天关锁·云墉高嵯峨
赵汝湜
云墉高嵯峨，七蕤衔铜环。
有象非有质，真俦得跻攀。
九天著通籍，保我玉炼颜。
英英青旄节，悠悠款灵关。
悠悠
朝元锁·煌煌玉京阙
赵汝湜
煌煌玉京阙，瑞霭纷天垣。
严扈森虎兵，金朱焕灵门。
星弁集万真，龙旗间华旙。
齐心洁形神，稽首朝混元。
稽首
洞微锁·大道不容言
赵汝湜
大道不容言，有滞还有鞿。
返本含元造，竟达无上机。
希夷绝视听，得一众甫归。
向来寝虚师，至诀殊精微。
视听
飞鸾锁·渐入云霄径
赵汝湜
渐入云霄径，清气逼人寒。
欲学长生诀，先过此重坛。
无屋堪竚足，有地可藏丹。
遥瞻深锁处，时见绕飞鸾。
云霄
通真锁·五岳皆积骨
赵汝湜
五岳皆积骨，千霜永难晨。
胡为甘短景，不悟丹台春。
至道岂在烦，录精练胎津。
六六琴心文，一悟通玄真。
五岳
云璈锁·悠悠劫为朝
赵汝湜
悠悠劫为朝，万民恣遨游。
三山眇如块，举步身弥高。
绛宫近咫尺，天风度骚骚。
至音非笙歌，泠然八琅璈。
风度
藏云锁·灵根郁三素
赵汝湜
灵根郁三素，一气同氤氲。
冉冉霄上游，永离嚣尘熏。
空体含五华，霞贯泥丸君。
钚刚尔何神，摄身混祥云。

赵汝湜的诗词名句全集
