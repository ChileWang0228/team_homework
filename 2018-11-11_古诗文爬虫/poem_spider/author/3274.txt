诗人:张元道
作品数目：5篇
朝代：宋代
诗人简介：张元道，字道元，号烟霞子，一号益斋，华阳（今四川成都）人（《诗苑众芳》）。今录诗五首。
<<春愁·烟翠饱青实>> <<不如归去>> <<春深见雁>> <<秋意·古铎摇风语夜凉>> 
<<摇落·摇落梧桐恨>> 

张元道的诗词全集

春愁·烟翠饱青实
张元道
烟翠饱青实，雨红黏绿苔。
杨花随梦去，莺语唤愁来。
吟事春三月，风光酒一杯。
芳心久消歇，已作蕙炉灰。
风光
不如归去
张元道
岷峨路远万重云，锦水繁华一聚尘。
帝子但知归去好，故家城阙已他人。
城阙
春深见雁
张元道
杜若生洲荻已芽，随阳片影向天涯。
如今不用思归去，江北江南是一家。
江北
秋意·古铎摇风语夜凉
张元道
古铎摇风语夜凉，露漙莎径咽寒螀。
更长展转难成寐，拟问希夷觅睡方。
摇落·摇落梧桐恨
张元道
摇落梧桐恨，哀吟络纬愁。
星河横静夜，天地入新秋。
冉冉岁云迈，滔滔江自流。
惊风和雁影，吹梦过南楼。

张元道的诗词名句全集
