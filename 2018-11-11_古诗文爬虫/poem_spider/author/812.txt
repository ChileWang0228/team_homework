诗人:高叔嗣
作品数目：110篇
朝代：明代
诗人简介：高叔嗣（1501-1537）明代官员，诗人。字子业，号苏门山人，祥符（今河南开封）人。生于明孝宗弘治十四年，卒于世宗嘉靖十六年，年三十七岁。少时，受知于李梦阳。与兄仲嗣并有才名。1...
<<秋夜直省中>> <<被言后作>> <<送别永之>> <<春夕同李考功道旧>> 
<<初去都夜>> <<再调考功作>> <<送别德兆武选放归>> <<送皇甫博士重补曲周>> 
<<中秋同栗梦吉饮>> 

高叔嗣的诗词全集

送别永之
高叔嗣
怜君方迁戍，况我婴愁疾。
一别若流云，相从竟何日。
生平托交游，弱冠弄篇帙。
书愿藏名山，功期铭石室。
安知事不就，跌宕情如一。
已矣复谁陈，今亦反蓬荜。...
名山
再调考功作
高叔嗣
引疾三上书，微愿不克谐。
徙官复在兹，心迹一何乖。
轩裳日待旦，阊阖凌云排。
入属金马籍，出与群龙偕。
积贱讵有基，履荣诚无阶。
但惜平生节，逾久浸沉埋。
既妨来者途，谁明去矣怀。...
平生
生日·年往望空除
高叔嗣
年往望空除，时来循虚至。
明两无留晷，吹万有逸气。
我行淹一周，辰适再值。
束发岁更七，算齿纪将二。
少怀沧洲心，壮损青霞志。
淮禽终异化，魏瓠始同弃。
五游存予欢，三费亡吾忌。
...
异化
古歌·荆和当路泣
高叔嗣
荆和当路泣，良璞为谁明。
茫然大楚国，白日失兼城。
燕石十袭重，鱼目一笑轻。
古来共感叹，今予益吞声。
吞声
岁暮答许武部廷议怀归
高叔嗣
掩閤日愁晚，他乡岁已深。
未能逃世网，岂是恋朝簪。
以我不如意，怜君同此心。
故园春事及，归路傥相寻。
如意
至日省中
高叔嗣
惯逐官僚后，欣逢郊礼嘉。
蒙恩赐冬假，拜手庆年华。
暂亦休朝马，闲唯待暮鸦。
人言郎署好，毕竟未如家。
官僚
子脩侍御见过时谢病
高叔嗣
郊扉临巨壑，野日照晴空。
柳色春衣上，波光晓镜中。
当轩留驷马，出户倚双童。
欲问朝簪懒，人今卧病同。
驷马
寄亳州薛考功
高叔嗣
少年不识字，持戟仕金门。
万事蹉跎岂自料，一官憔悴与谁言。
上书昨日辞天子，还从阙下归田里。
束缚始自重为人，激昂尚欲酬知己。
不悟名轻世果然，翻嫌计晚身如此。
便尔深林学遁...
倚仗
秋夜直省中
高叔嗣
鹊绕瞻阶树，鸡栖入省台。
蒙烟仙署合，悬月琐闱开。
伏枕南天远，听笳北地哀。
潘生应发变，司马倍肠回。
为木同先伐，积薪异后来。
无言秋夜永，申旦自徘徊。...
司马
安肃县寺病居汉阳董玄亮见过时董奉使还阙
高叔嗣
门前易水路，下马汉阳人。
野寺天晴雪，他乡日暮春。
相逢一尊酒，久别满衣尘。
不惮王程急，应怜伏枕身。
相逢
寓居慈仁寺游览
高叔嗣
终日仙宫掩，青松绕殿遮。
到来长春草，行坐落天花。
閤上王城尽，门前官路斜。
微身随处是，何敢叹无家。
随处
晚趋忻口
高叔嗣
云峰聊极目，立马独愁心。
岂直关山远，其如雨雪深。
笳声先入夜，边气迥生阴。
畴昔长征意，蹉跎力不禁。
入夜
仲春山行
高叔嗣
春事殆过半，客行殊未闲。
流云开白日，微雨点青山。
身世本迟钝，林皋当早还。
烟郊草色长，感此奈愁颜。
身世
阳曲湾作
高叔嗣
闲庭芳草日分长，疏雨高槐夏转凉。
一片乡心千里目，青山无数晚苍苍。
苍苍
阳曲湾作·胡天杳杳夏吹风
高叔嗣
胡天杳杳夏吹风，凉雨濛濛夜已空。
梦入梁园樵采路，觉来身在戍楼中。
吹风
被言后作
高叔嗣
高材多负忧，洁身易招累。
余生本顽疏，何取当年忌。
守官郎署间，恒若临高坠。
分过每自惊，名微久知愧。
中岁反故丘，三载甘斥弃。
秉操苟不坚，出处成二致。
复此还京邑，长路果颠踬。...
赫赫
春夕同李考功道旧
高叔嗣
下马春庭夕，明灯夜雨深。
人多新岁感，日有故园心。
磨灭名题柱，凄凉卖赋金。
十年同省旧，谁念各如今。
凄凉
初去都夜
高叔嗣
泛舟当日落，解佩及春归。
病比相如是，情方叔夜非。
暖云蒸海气，残月吐洲晖。
今夕孤怀客，谁云伴少微。
残月
送别德兆武选放归
高叔嗣
燕郊秋已甚，木叶乱纷纷。
失路还为客，他乡独送君。
罢归时共惜，弃置古常闻。
莫作空山卧，令人望白云。
弃置
送皇甫博士重补曲周
高叔嗣
辞邑初耽寂，攻诗每晏居。
贫家满坐客，闭户一床书。
襆被情何忝，腰章意已疏。
问君趋府处，高兴复何如。
高兴
中秋同栗梦吉饮
高叔嗣
罢酒俱不乐，开帘望北轩。
寒星出户少，秋露坠衣繁。
散步怜新咏，平居想故园。
空庭今夜月，客思岂堪言。
故园
送管平田先生颁封秦府归省
高叔嗣
五等周分国，三王汉世家。
日闻敦帝族，时见遣皇华。
剪土仍鹑首，疏邦自犬牙。
秦关通使节，灞水渡征车。
过邑恩难屡，堂登礼更嘉。
何如北山客，行役动长嗟。...
使节
岁暮作·旦夕兹岁改
高叔嗣
旦夕兹岁改，萧条旅思多。
云物媚晴宇，气候属妍和。
峥嵘新阳至，故景实蹉跎。
感时岂不怀，二纪倏焉过。
栖身惭择木，望道叹伐柯。
如匏吾自系，匪玉孰为磨。
有发日就长，心短独若何。...
夙志
病起偶题
高叔嗣
空斋晨起坐，欢游罢不适。
微雨东方来，阴霭倏终夕。
久卧不知春，茫然怨行役。
故园芳草色，惆怅今如积。
故园
行至车骑关河南界尽处与亲知别
高叔嗣
山河未可尽，行处与春长。
驿路沙俱白，关门柳欲黄。
亲知还自反，离别各相望。
且缓征车发，中心恋故乡。
离别
毗卢閤上同伍畴中诸公西望
高叔嗣
客来常一上，对此西山平。
向夕檐楹立，凭空閤道行。
杨花飞暮野，雨色动春城。
却恋同携手，都忘羁旅情。
羁旅
送别家兄张掖门时谪开州
高叔嗣
垂泣一相送，临途无限情。
功名何物是，流落此心惊。
梦里窥乡树，愁边滞帝城。
终朝谁复语，犹去恋尘缨。
无限
送大宗伯介溪公南都十二韵
高叔嗣
露板承欢渥，天书拜宠灵。
春官典邦礼，风后佐王庭。
出入登三事，遭逢起一经。
持衡人莫眩，讲殿帝亲听。
妙思黄华句，雄篇绣补铭。
龙文生赤汗，鸾翮奋青冥。
暂枉神都远，同追祖帐停。...
朝廷
再移居·僦居屡傍禁垣西
高叔嗣
僦居屡傍禁垣西，曲巷重渠路转迷。
万事无能心尽懒，一官何补首常低。
行冲落日时驱马，起伺朝天每听鸡。
跼迹自伤非宦业，纶竿终有故山溪。...
落日
始至读书园
高叔嗣
疲薾违时好，归来践夙欢。
田园深自托，朋旧肯相宽。
挂壁寻耕耒，刈林选钓竿。
亦知身寂寞，长冀赏心观。
钓竿
移树道上
高叔嗣
春园就芜秽，杂树生蒙密。
不知雨露功，长养何多术。
娑婆使人怜，斩伐终余恤。
乘时聊徙植，于以托吾室。
交生两相当，列映直如一。
转令门巷新，遂放鸡豚出。
修修原上风，团团村边日。...
团团
寄忆茂钦员外
高叔嗣
闲居已可欢，况复乘嘉月。
山莺日自鸣，园树皆争发。
出从草际归，行傍村头歇。
临流或嗽齿，倚仗乃散发。
此时正忆汝，振珮趋丹阙。...
倚仗
少年行·死士结剑客
高叔嗣
死士结剑客，生年藏博徒。
里中夷门监，墙外酒家胡。
有时事府主，无使击匈奴。
虎颈一侯印，猿臂两雕弧。
誓使名王侍，羞闻边吏诛。
长驱随汗马，转斗出飞狐。
蒲类遂破灭，莎居不支吾。...
长驱
春日行·大堤花欲然
高叔嗣
大堤花欲然，芳郊草不歇。
冶服谁家子，良辰争驰突。
宝剑本侯家，金鞭自侠窟。
共矜百金装，相夸千里骨。
云散欢未终，月明还城阙。
朱门徒御稀，青楼歌管发。
倡女尽朱唇，贵主俱鬒发。...
朱门
与客游宋戴楼城门九老泉上
高叔嗣
草郤相携处，田家水郭间。
林风动衣带，泉色照容颜。
软草留堪坐，芳花折与还。
春城一散罢，车马更难攀。
容颜
答谷司仆见问
高叔嗣
幸自返中园，非关逃微禄。
方因疾病余，黾勉供樵牧。
春至东郭田，夏来北林木。
时从远原上，日纵平郊目。
野老逢与言，道书间能读。
何为共世人，无事相追逐。
劳君问出处，日暮掩茅屋。...
出处
与客集和氏园
高叔嗣
惟君游每接，自余居多暇。
留连上客筵，款曲中园驾。
赋诗芳泉侧，举爵茂阴下。
放心安知忧，携手不能罢。
日气淡将夕，云影垂方夏。
为农信可欢，世自薄躬稼。...
携手
晓还城休左氏庄
高叔嗣
与君枕堤口，共结东城庐。
日出苍林背，回看十里馀。
柴门通大道，村巷隔平墟。
主人心无事，见客头未梳。
累言惟农务，一饭但园蔬。
方当数来往，肯为容篮舆。...
柴门
得张子家书
高叔嗣
晚日照余晴，荒亭暗复明。
归云度深树，飞雨过高城。
蹇劣惭当代，栖迟笑此生。
空持一书札，长叹故人情。
书札
东原晚望答李鸿渐
高叔嗣
东原晚望草烟齐，久卧无心出路迷。
闲立秋风看木落，独行斜日听乌啼。
一官已谢於陵后，百亩才开莘野西。
此地故人应念我，逢人昨有数行题。...
无心
初秋谷司仆杏山别业
高叔嗣
田庐元自接，谈笑竟相从。
是日当农暇，秋风动客容。
开尊临积水，解带挂常松。
欲去城东陌，留连听暮钟。
秋风
雨后有怀子延
高叔嗣
骤雨新秋晚，微晴墟落间。
悠然抱藜杖，率尔倚柴关。
空壑才容水，流云故满山。
遥知城市里，应羡此身闲。
城市
东壁偶题
高叔嗣
皂帽辽东客，青门汉代瓜。
宁知汴水上，更有野人家。
巾服临秋换，壶觞自远赊。
闲身与逸兴，并向物情夸。
物情
九日登城楼宋故都门
高叔嗣
佳节倚秋城，朋曹晚相逐。
窃怜坎廪心，暂寓登临目。
日落故乡杯，霜寒游子服。
百里览山河，千年看陵谷。
生欣盛时康，追叹亡王促。
帝功颓九五，霸气消百六。
犹能识宫观，但见登樵牧。...
纵酒
友人设饮病不赴
高叔嗣
荒村犹病卧，空愧故交深。
复有高堂宴，无如伏枕心。
寒郊悬日影，平楚带秋阴。
向夕东城望，宁知伫立吟。
伫立
偶题·久为南亩客
高叔嗣
久为南亩客，况此北窗时。
翻笑陶元亮，应多归去辞。
凉风昨夜起，残雨夕阳移。
坐卧身无事，茫然生远思。
夕阳
晓起·惆怅空堂晓
高叔嗣
惆怅空堂晓，萧条秋气阴。
悬窗对疏雨，落叶满重林。
长往怀仙事，端居养道心。
谁知岁复晚，高志莫能寻。
萧条
秋情·凉风吹庭树
高叔嗣
凉风吹庭树，萧然已暮秋。
岁运空云往，客行胡久留。
良时每易失，微志果难求。
余光傥可积，但恐成山丘。
久留
与王庸之饮
高叔嗣
旅舍背都门，春风酒一尊。
坐看芳草路，回忆故山村。
为客谁称意，逢人未敢言。
留君须醉倒，无奈日黄昏。
黄昏
归自萧氏园作
高叔嗣
到来日已暮，归去恋柴门。
空自山当舍，其如酒满尊。
心知柳叶长，愁见桃花繁。
立马一回首，令人思故园。

高叔嗣的诗词名句全集
