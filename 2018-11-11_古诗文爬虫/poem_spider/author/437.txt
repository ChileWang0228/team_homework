诗人:卢延让
作品数目：21篇
朝代：唐代
诗人简介：卢延让[约公元九o二年前后在世]字子善，范阳人。生卒年均不详，约唐昭宗天复中前后在世。天才卓绝，为诗师薛能，词意入僻，不尚织巧，多壮健语，为人所嗤。侍御史吴融出官峡中，...
<<逢友人赴阙>> <<寒食日戏赠李侍御>> <<鹭鸶·洁白孤高生不同>> <<咏仙掌·万古亭亭倚碧霄>> 
<<郪中感旧>> <<苦吟·莫话诗中事>> <<雪·瑞雪落纷华>> <<哭李郢端公>> 
<<谢杨尚书惠樱桃>> 

卢延让的诗词全集

宫怨·尘满金炉不炷香
卢延让
尘满金炉不炷香，黄昏独自立重廊。
笙歌何处承恩宠，一一随风入上阳。
笙歌
哭李郢端公
卢延让
军门半掩槐花宅，每过犹闻哭临声。北固暴亡兼在路，
东都权葬未归茔。渐穷老仆慵看马，着惨佳人暗理筝。
诗侣酒徒消散尽，一场春梦越王城。...
春梦
逢友人赴阙
卢延让
正当天下待雍熙，丹诏征来早为迟。倚马才高犹爱艺，
问牛心在肯容私。吏开黄阁排班处，民拥青门看入时。
却笑郡人留不得，感恩唯拟立生祠。...
入时
寒食日戏赠李侍御
卢延让
十二街如市，红尘咽不开。
洒蹄骢马汗，没处看花来。
红尘
鹭鸶·洁白孤高生不同
卢延让
洁白孤高生不同，顶丝清软冷摇风。窥鱼翘立荷香里，
慕侣低翻柳影中。几日下巢辞紫阁，多时凝目向晴空。
摩霄志在潜修羽，会接鸾凰别苇丛。...
晴空
咏仙掌·万古亭亭倚碧霄
卢延让

万古亭亭倚碧霄，不成擎亦不成招。
何如掬取天池水，洒向人间救旱苗。

亭亭
郪中感旧
卢延让
顷年曾住此中来，今日重游事可哀。
忆得几家欢宴处，家家家业尽成灰。
家业
苦吟·莫话诗中事
卢延让

莫话诗中事，诗中难更无。吟安一个字，捻断数茎须。
险觅天应闷，狂搜海亦枯。不同文赋易，为著者之乎。

雪·瑞雪落纷华
卢延让
瑞雪落纷华，随风一向斜。地平铺作月，天迥撒成花。
客满烧烟舍，牛牵卖炭车。吾皇忧挟纩，犹自问君家。
纷华
谢杨尚书惠樱桃
卢延让
满合虚红怕动摇，尚书知重赐樱桃。揉蓝尚带新鲜叶，
泼血犹残旧折条。万颗真珠轻触破，一团甘露软含消。
春来老病尤珍荷，并食中肠似火烧。...
甘露
松寺·山寺取凉当夏夜
卢延让
山寺取凉当夏夜，共僧蹲坐石阶前。两三条电欲为雨，
七八个星犹在天。衣汗稍停床上扇，茶香时拨涧中泉。
通宵听论莲华义，不借松窗一觉眠。...
通宵
赠僧·浮世浮华一断空
卢延让
浮世浮华一断空，偶抛烦恼到莲宫。高僧解语牙无水，
老鹤能飞骨有风。野色吟余生竹外，山阴坐久入池中。
禅师莫问求名苦，滋味过于食蓼虫。...
山阴
樊川寒食
卢延让
寒食权豪尽出行，一川如画雨初晴。
谁家络络游春盛，担入花间轧轧声。
寒食
樊川寒食·鞍马和花总是尘
卢延让
鞍马和花总是尘，歌声处处有佳人。
五陵年少粗于事，栲栳量金买断春。
五陵
示门生马侍郎胤孙
卢延让
宦途最重是文衡，天与愚夫著盛名。
三主礼闱年八十，门生门下见门生。
门生
赠杜荀鹤
卢延让
金榜晓悬生世日，玉书潜记上升时。
九华山色高千尺，未必高于第八枝。
华山
宫怨·长门槐柳半萧疏
卢延让
长门槐柳半萧疏，玉辇沉思恨有余。
红泪渐消倾国态，黄金谁为达相如。
黄金
早春池亭独游
卢延让
春意送残腊，春晴融小洲。蒲茸才簇岸，柳颊已遮楼。
便有杯觞兴，可据羁旅愁。凫鹥亦相狎，尽日戏清流。
羁旅
早春池亭独游·清流环绿筱
卢延让
清流环绿筱，清景媚虹桥。莺刷初迁羽，莎拳拟拆苗。
细沙擢暖岸，淑景动和飙。倍忆同袍侣，相欢倒一瓢。
清流
早春池亭独游·一瓢欢自足
卢延让
一瓢欢自足，一日兴偏多。幽意人先赏，疏丛蝶未过。
知音新句苦，窥沼醉颜酡。万虑从相拟，今朝欲奈何。
今朝
春夜·几处兵戈阻路岐
卢延让
几处兵戈阻路岐，忆山心切与山违。
时难何处披怀抱，日日日斜空醉归。

卢延让的诗词名句全集
