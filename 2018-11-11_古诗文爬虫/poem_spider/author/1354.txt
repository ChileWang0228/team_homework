诗人:陈公纶
作品数目：6篇
朝代：明代
诗人简介：陈公纶，[约公元一四九七年前后在世]字政虹，海盐人。生卒年均不祥，约明孝宗弘治中前后在世。生平事迹不详。著有嗜泉诗存二卷，《四库总目》传于世。...
<<晓发剡山>> <<秋日·落日惊衰柳>> <<山寺作·近郭丛林邃>> <<江上·双鸥如有约>> 
<<夜坐·小坐欲更阑>> <<白云楼闲居>> 

陈公纶的诗词全集

夜坐·小坐欲更阑
陈公纶
小坐欲更阑，斋虚神自闲。
风开檐际幕，月度水南山。
寒角城云满，夜渔江火还。
一尊如有待，闻雁独凭阑。
月度
晓发剡山
陈公纶
晓发剡山路，东方白尚微。
张灯沽酒店，带月旅人衣。
水远孤舟渡，烟空一雁飞。
及秋归未得，徒自忆山扉。
东方
秋日·落日惊衰柳
陈公纶
落日惊衰柳，西风倒病花。
物华推小院，岁序转枯槎。
野径随流曲，山篱带雨斜。
几回同逸侣，乞酒到邻家。
西风
山寺作·近郭丛林邃
陈公纶
近郭丛林邃，山环径转微。
溪光分石发，厓色乱苔衣。
树密云能度，风闲鸟便飞。
短藜看未足，时傍夕阳归。
密云
江上·双鸥如有约
陈公纶
双鸥如有约，同泛越江风。
极浦回波势，修林袭岸容。
孤帆春雨外，短笛暮烟中。
坐久浑无事，江头数乱峰。
短笛
白云楼闲居
陈公纶
世事惟尊酒，清狂寄海东。
濯缨千涧里，步屟万花中。
放杖留青草，将衣挂碧松。
西林云寂寂，到晚自鸣钟。

陈公纶的诗词名句全集
