诗人:赵善傅
作品数目：12篇
朝代：宋代
诗人简介：赵善傅，字商弼，号武节。太宗七世孙（《宋史》卷二二七《宗室世系表》一三）。官明、婺州刺史。与父不抑随高宗南渡，从詔寓居上虞等慈寺。事见《歷朝上虞诗集》卷三。...
<<庐山卧龙庵>> <<送澄古潭由豫章归鉴湖>> <<勉善信弟志学>> <<秋夜有怀孟兄>> 
<<喜閒·林泉违约久>> <<喜閒·向晚幽栖地>> <<仲兄书至>> <<题临江清远轩壁>> 
<<乌石驿·落日衔山乌石堠>> 

赵善傅的诗词全集

喜閒·向晚幽栖地
赵善傅
向晚幽栖地，襟怀颇自宜。
品题风与月，驱使酒兼诗。
供兴千岩竹，应门一局棋。
此中无俗虑，高卧复何之。
驱使
仲兄书至
赵善傅
别后曾无一纸书，忽於今日寄双鱼。
开缄尽是离乡思，何日重来舜里居。
乌石驿·落日衔山乌石堠
赵善傅
落日衔山乌石堠，淡烟笼月白茅坪。
乍离城市虽萧索，喜且还家第一程。
城市
云峰寺·好峰藏寺背
赵善傅
好峰藏寺背，北景只僧知。
古树侵天直，寒泉入涧迟。
深行寻旧址，久伫读荒碑。
时有仙人过，灵风满路吹。
旧址
庐山卧龙庵
赵善傅
一线飞泉绕碧萝，白云来往暗山阿。
雨中贪共樵人语，行过庵前路忽多。
飞泉
送澄古潭由豫章归鉴湖
赵善傅
数椽书屋守蛛丝，一出三年梦见稀。
寄语家僮日开户，莫妨燕子认巢归。
开户
勉善信弟志学
赵善傅
白日如飞去莫羁，於今旧发弗违疑。
为人欲立持身本，入学先培进德基。
白日
秋夜有怀孟兄
赵善傅
日落寒山剪剪风，一行雁字各西东。
虽然颜面睽千里，料得相思两地同。
颜面
喜閒·林泉违约久
赵善傅
林泉违约久，归此有余欢。
引水来新沼，钩帘见好山。
渔歌能破寂，鸥侣可陪閒。
荣辱曾何绊，怡然见考槃。
渔歌
题临江清远轩壁
赵善傅
江清疑可濯吾缨，小泊扁舟绕寺行。
对岸丹枫寻不见，雨云遮断古萧城。
扁舟
谢友人惠袜布
赵善傅
客里行终日，难逢识面人。
所交新有几，相语又俱贫。
句□推敲长，情增邂逅亲。
丝絇到双足，那敌袜材真。
邂逅
寓居等慈寺感怀
赵善傅
钦从王命寄招提，寂寂荒阶绿草齐。
明月夜深接佛阁，看来不比汴梁时。

赵善傅的诗词名句全集
