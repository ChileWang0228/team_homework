诗人:吴中复
作品数目：23篇
朝代：宋代
诗人简介：吴中复（1011-1079），字仲庶，兴国军永兴人。仁宗宝元元年进士。皇祐五年为监察御史里行。嘉祐二年迁殿中侍御史充言事御史。改右司谏、同知谏院，迁户部副使。出为河东都...
<<江渎泛舟>> <<江左谓海棠为川红>> <<翠柏亭·众林坠黄叶>> <<方物亭·草林虫鱼部>> 
<<和承谏议>> <<览齐山寺陈鸿断碑>> <<乔楠亭·古木西园胜>> <<琴坛·潇洒琴坛上>> 
<<西楼·信美他乡地>> 

吴中复的诗词全集

西楼·信美他乡地
吴中复
信美他乡地，登临有故楼。
清风破大暑，明月转高秋。
朝暮岷山秀，东西锦水流。
宾朋逢好景，把酒为迟留。
水流
江渎泛舟
吴中复
晓来一雨过池塘，江渎祠前馆宇凉。
翠水细风翻昼浪，红蕖微露浥秋香。
欲停画舫收船檝，旋折圆荷当羽觞。
逃暑岂须河朔饮，迟留车马到斜阳。...
斜阳
江左谓海棠为川红
吴中复
靓妆浓淡蕊蒙茸，高下池台细细风。
却恨韶华偏蜀土，更无颜色似川红。
寻香只恐三春暮，把酒欣逢一笑同。
子美诗才犹阁笔，至今寂寞锦城中。...
三春
翠柏亭·众林坠黄叶
吴中复
众林坠黄叶，皴皮抱翠枝。
自然根性在，不为雪霜移。
灵润承多露，清阴贯四时。
婆娑岁寒意，每到坐迟迟。
四时
方物亭·草林虫鱼部
吴中复
草林虫鱼部，披寻自古无。
飞沉天产异，生植土风殊。
物色随心匠，形容记绘图。
虚亭玩真意，浩思满江湖。
形容
和承谏议
吴中复

瘴雾日消岚气静，飓风朝息海波闲。
安期尝饵菖蒲在，马援应无薏苡还。

菖蒲
览齐山寺陈鸿断碑
吴中复
翠琰何年沉朽壤，羡师寻访得其余。
应同湘水断碑字，难辩韩陵片石书。
汩没身名真梦幻，变迁时月易丘墟。
收藏且作山中物，莫问陈鸿记事初。...
变迁
乔楠亭·古木西园胜
吴中复
古木西园胜，亭延上客过。
色无花卉妒，坚为雪霜多。
干育千年秀，根含一气和。
明堂求厚栋，可得老岩阿。
明堂
琴坛·潇洒琴坛上
吴中复
潇洒琴坛上，贤侯养道情。
无今亦无古，求意不求声。
林邃风初静，云收月乍明。
拂弦成一弄，尘思浩然清。
道情
圆通庵·坐对圆通境
吴中复
坐对圆通境，陶然胜静斋。
观空无物我，扣寂外形骸。
燕坐埋遗照，虚名莫疚怀。
人间忧乐地，所丧甚山崖。
虚名
齐山图·当时齐映为州日
吴中复
当时齐映为州日，从此山因姓得名。
却自牧之赋诗后，每逢秋至菊含情。
行寻古洞诸峰峭，坐看寒溪数曲清。
梦到亦须尘虑息，那堪图画入神京。...
图画
闰春三月二日陪行之秘监游柏谷寺
吴中复
实界嵚岑路入云，闰余三月属芳辰。
烟林未动阴森地，山杏寒开寂寞春。
潞子岭头销白日，神农祠畔柅朱轮。
乘闲自是逍遥事，谁羡襄阳倒载人。...
白日
锦亭·帘幕临彫槛
吴中复
帘幕临彫槛，窗疏照烂霞。
园林初过雨，风日猛催化。
香入游人袖，红堆刺史家。
四时俱好景，终不似春华。
刺史
流杯亭·结客乘公暇
吴中复
结客乘公暇，流觞逐浩歌。
乱峰晴倒影，曲水宛回波。
小海逢元巳，兰亭记永和。
西州行乐事，应比晋贤多。
永和
众熙亭·亭枕方塘上
吴中复
亭枕方塘上，轩开四照新。
花涵清露晓，风卷绿波春。
日暖眠汀鹭，荷翻跃锦鳞。
熙熙游宴地，行乐慰西人。
行乐
竹洞·阴森过百步
吴中复
阴森过百步，屈曲锁莓苔。
翠色寒无改，清风时自来。
叶笼苍玉干，路入碧云堆。
吏散无公事，支筇到几回。
公事
谢惠茶·我闻蒙山之巅多秀岭
吴中复
我闻蒙山之巅多秀岭，烟岩抱合五峰顶。
岷峨气象压西垂，恶草不生生菽茗。
气象
续和签判太博游海云
吴中复
海云摸石近东城，莽苍春郊去路平。
绕寺溪光照金络，夹堤柳色混青旌。
榴花新酿盈樽渌，玉柄高谈照座清。
上客西州胜京口，给鲜牛炙旋供烹。...
去路
游海云寺唱和诗
吴中复
锦里风光胜别州，海云寺枕碧江头。
连郊瑞麦青黄秀，绕路鸣泉深浅流。
彩石池边成故事，茂林坡上忆前游。
绿樽好伴衰翁醉，十月残春不秒留。...
故事
游琴台墨池
吴中复
寻春景物乍晴暄，连月余寒花未繁。
犬子琴台余古寺，扬雄墨沼但空园。
池边宿草交加绿，林外鸣禽相斗喧。
秀麦渐渐摇暖日，几重苍翠满郊原。...
苍翠
中秋待月终夕阴晦偶书
吴中复
待月西楼上，平秋气象分。
辉光唯此夜，遮掩奈浮云。
红烛灯交烂，清香篆自薰。
明年好景在，何处会多闻。
清香
众乐亭·贤侯新葺水云乡
吴中复
贤侯新葺水云乡，虚阁峥嵘绿渺茫。
波面长桥步明月，人家疏影带残阳。
风中白鸟侵烟去，雨后红蕖拥袖香。
从此郡图添故事，岁时遗爱似甘棠。...
故事
众乐亭·烟波空阔岸低回
吴中复
烟波空阔岸低回，草绿花红处处堆。
一片湖光分岛溆，四边山色入楼台。
从来未有吾民乐，此地欣逢刺史来。
目断鄞江何日到，京师只得画图开。...

吴中复的诗词名句全集
