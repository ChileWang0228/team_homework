诗人:陈桷
作品数目：5篇
朝代：宋代
诗人简介：陈桷(1091-1154）名纬，字季壬，温州平阳（今属浙江）人，卜居京口。政和二年上舍，进士及第。历仕宣和提点福建路刑狱、高宗礼部侍郎，忤秦桧罢官，后知襄阳府、充京西南路安抚，改知...
<<合掌岩·合掌仙峰插汉高>> <<广化寺·山高不受暑>> <<挽吕东莱·家学相传久>> <<挽郭丈彦邹>> 
<<挽吕东莱·讲道东阳郡>> 

陈桷的诗词全集

合掌岩·合掌仙峰插汉高
陈桷
合掌仙峰插汉高，下临沧海压波涛。
看来疑是金仙子，无相光辉礼玉毫。
仙子
挽吕东莱·家学相传久
陈桷
家学相传久，天资自得高。
读书如夙习，授业更忘劳。
史笔追迁左，诗编继郑毛。
渊源有如此，沾丐及吾曹。
读书
挽郭丈彦邹
陈桷
谁起相如疾，空悲武子亡。
平生有高志，属意在诸郎。
梦断驹过隙，风高雁折行。
莫陪千乘送，妙选愧东床。
东床
挽吕东莱·讲道东阳郡
陈桷
讲道东阳郡，门生数百人。
从游倾里社，忻慕满朝绅。
仁宦淹难进，声名炯不泯。
伯牛有斯疾，夫子亦悲辛。
声名
广化寺·山高不受暑
陈桷
山高不受暑，秋到十分凉。
望外去程远，闲中度日长。
寺林投宿鸟，山路自归羊。
物物各有适，羁愁逐异乡。

陈桷的诗词名句全集
