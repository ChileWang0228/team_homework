诗人:赵师秀
作品数目：158篇
朝代：宋代
诗人简介：赵师秀 (1170-1219年），永嘉人，字紫芝，号灵秀，亦称灵芝，又号天乐。南宋诗人。赵师秀是永嘉四灵中较出色的诗人。诗学姚合、贾岛，尊姚、贾为二妙。所编《二妙集》选姚诗121...
<<呈蒋薛二友>> <<哭徐玑·昔吾与君游>> <<小舟·小舟随处去>> <<栗禁·宵长非一梦>> 
<<抚栏·抚栏惊岁月>> <<秋色·幽人爱秋色>> <<翠岩寺·石岩看不见>> <<会宿再送子野>> 
<<后哀·交交谷鸟哀>> 

赵师秀的诗词全集

呈蒋薛二友
赵师秀
中夜清寒入緼袍，一杯山茗当香醪。鸟飞竹叶霜初下，人立梅花月正高。无欲自然心似水，有营何止事如毛。春来拟约萧闲伴，重上天台看海涛。...
天台
岩居僧
赵师秀
开扉在石层，尽日少人登。一鸟过寒木，数花摇翠藤。茗煎冰下水，香炷佛前灯。吾亦逃名者，何因似此僧。
哭徐玑·昔吾与君游
赵师秀
昔吾与君游，嫌疏不嫌数。自为贫窭驱，十载九离索。前年会京都，朂我返林薄。吾贫未得归，君死不可作。
京都
小舟·小舟随处去
赵师秀
小舟随处去，幽意日相亲。野草胜荷叶，轻鸥似逸人。闲思此湖水，曾洗几京尘。甚欲营渔屋，空虚未有因。
随处
约客
赵师秀
黄梅时节家家雨，青草池塘处处蛙。有约不来过夜半，闲敲棋子落灯花。
过夜
抚栏·抚栏惊岁月
赵师秀
抚栏惊岁月，久住欲如何。水国花开早，春城人上多。病令诗懒作，闲喜客频过。听说边头事，时贤策在和。
岁月
翠岩寺·石岩看不见
赵师秀
石岩看不见，翠色自重重。春雨生松叶，山风响铁钟。碑顽工费墨，草嫩绿添茸。住院吴僧老，相迎忆旧逢。
嫩绿
栗禁·宵长非一梦
赵师秀
宵长非一梦，欲记已迷茫。照镜枯于腊，梳头落似霜。病疴如退愈，贫屡又商量。所嗜惟崖栗，今年不敢尝。
商量
缙云县宿·亲知因别久
赵师秀
亲知因别久，具酒劳经过。古邑居人少，春寒入夜多。雨香仙地药，烛动石桥波。稍觉离家远，乡音一半讹。
亲知
秋色·幽人爱秋色
赵师秀
幽人爱秋色，只为属吟情。一片叶初落，数联诗已清。瘦便藤杖细，凉觉葛衣轻。门外萧萧径，今年菊自生。
秋色
后哀·交交谷鸟哀
赵师秀
交交谷鸟哀，郁郁涧松折。山民无还期，春物失怡悦。平生感斯人，难以常理说。共智己则愚，忽巧众亦拙。芳名信可垂，在世何寂灭。含恓为卜兆，窀穸利兹月。行当宿草生，当使我泪歇。未知百...
窀穸
题方兴化茔舍
赵师秀
晴檐方听夜淋浪，晚送儒臣别建章。但欲有言扶国是，不嫌无计作身防。轻舟过处猿频断，旧宅开时菊正黄。心事对床应细语，得归如此亦何妨。...
兴化
会宿再送子野
赵师秀
又承出郭到贫家，一度分携鬓易华。自说印书春可寄，独惭阙酒夜难赊。眠迟古鼎销残火，吟苦寒缸落细花。羸病不能亲送别，梦魂先立渡头沙。...
苦寒
水际·水际移居晚
赵师秀
水际移居晚，薰风绿满汀。密萍妨下钓，高柳碍观星。忙是僧相过，闲惟雨可听。寻思非久计，终忆自柴扃。
移居
大龙湫·一派落虚空
赵师秀
一派落虚空，如何画得同。高风吹作雨，低日射成虹。西域书曾说，先朝路始通。或言龙已去，幽处别为宫。
虚空
官舍初成·为宅傍城墙
赵师秀
为宅傍城墙，先求夏日凉。凿池容众水，栽竹断斜阳。官是三年满，身无一事忙。不知何补报，安坐恐难当。
城墙
德安道中·峰头不住起云烟
赵师秀
峰头不住起云烟，野水纵横尽入田。定是人家蚕事末，道傍桑叶小如钱。
云烟
无言师还道院求诗
赵师秀
师已无言矣，今吾何所云。惟知佛照子，曾管雁山云。天下闲为宝，人间热似焚。筠州郡斋近，安坐过秋分。
秋分
赠邓汉卿·单独一身长不定
赵师秀
单独一身长不定，亦无书卷得相随。忙过人世当闲日，老遇朝廷用少时。冲雪自言行路苦，看松长恨买山迟。萧萧白发寒灯下，写就诗篇欲寄谁。...
身长
再游北山和韵
赵师秀
或行或坐水边亭，处处春风户不扃。飞絮伴人衰鬓白，远山学我道衣青。迢遥更入烟霏去，仿佛如曾梦寐经。恐是前生林处士，晚年不饮至今醒。...
仿佛
薛氏瓜庐·不作封侯念
赵师秀
不作封侯念，悠然远世纷。惟应种瓜事，犹被读书分。野水多于地，春山半是云。吾生嫌已老，学圃未如君。
读书
池上·朝来行药向秋池
赵师秀
朝来行药向秋池，池上秋深病不知。一树木犀供夜雨，清香移在菊花枝。
清香
送谢耘之无为
赵师秀
双旌虽有旧，道路亦劳形。不用携书尺，惟当带酒瓶。柘空淮茧白，梅近楚秧青。尔以亲为请，仁人岂厌听。
无为
一真姑·忽然能不食
赵师秀
忽然能不食，饮水度中年。此事知难伪，令人信有仙。形容无血色，衣服有香烟。听说瑶池路，犹如在目前。
血色
寄薛景石·虚窗风飒然
赵师秀
虚窗风飒然，独卧听残蝉。家务贫多阙，诗篇老渐圆。清秋添一月，故里别三年。最忆君门首，黄花匝野泉。
黄花
玉清夜归·岩有未有桂花开
赵师秀
岩有未有桂花开，观里闲寻道士来。微雨过时松路黑，野萤飞出照青苔。
桂花
简同行翁灵舒
赵师秀
久晴滩碛众，舟楫后先行。终日不相见，与君如各程。水禽多雪色，野笛忽秋声。必有新成句，溪流合让清。
同行
叶侍郎送红芍药
赵师秀
雕栏迎夏发奇葩，不拟分来野客家。自洗铜瓶插欹侧，暂令书卷识奢华。旧游尚忆扬州梦，丽句难同谢朓夸。应被花嗔少风味，午窗相对一杯茶。...
芍药
过弋阳·三月三番过弋阳
赵师秀
三月三番过弋阳，吾生辛苦莫思量。磨圆滩石几年浪，丹尽江枫昨夜霜。已算中途当度腊，更怜抵舍未为乡。高眠旧有山中约，只欠青骡道十方。...
弋阳
采药径·十载仙家采药心
赵师秀
十载仙家采药心，春风过了得幽寻。如今纵有相逢处，不是桃花是绿阴。
相逢
停帆·舟过梢人屋
赵师秀
舟过梢人屋，停帆去未能。野梅皆是刺，滩水不为冰。里数讹难准，官称俗可憎。欲登岩石坐，有吏复无朋。
岩石
会景轩·此中非一景
赵师秀
此中非一景，欲状固难名。江近秋阴早，山多晓气清。断云分树泊，饥鹤下田行。别拟深更至，虚空看月明。
中非
林逋墓下·梅花千树白
赵师秀
梅花千树白，不是旧时村。倾我酤来酒，酹君仙去魂。短碑藤倚蔓，空冢竹行根。犹有归来鹤，清时欲与论。
梅花
杜鹃·三月江头花正开
赵师秀
三月江头花正开，啼教花片委青苔。若嫌此地非君土，今度归时莫要来。
杜鹃
杨柳塘寄徐照
赵师秀
因贫为远别，已是十三程。尽日行山色，逢人问地名。近书无便寄，新句与谁评。想尔寒宵雨，思予亦梦成。
杨柳
严州潇洒亭
赵师秀
高榭出禅关，人家向下看。千峰春隔雾，数里夜闻滩。偶至因成宿，前游亦值寒。州人多有咏，何不见方干。
潇洒
中了山作·城郭经寒近佛生
赵师秀
城郭经寒近佛生，偶来高顶作山行。竹房冷落无僧在，独倚阑干听晚莺。
城郭
徐孺子宅·今识高眠处
赵师秀
今识高眠处，沧波是切邻。已知难即鹿，惟有独潜鳞。草长过荷叶，藤深失树身。闲思昔微子，犹自得称仁。
孺子
青龙诸友·虽说京华住
赵师秀
虽说京华住，西湖岂不清。病多妨野兴，贫甚损诗情。插柳观春意，粘碑隔市声。松江几闲客，日夕听波鸣。
青龙
筠州郡庠山亭
赵师秀
一来高处望，远近尽秋容。秀气归才子，清风属钓翁。溪晴分别港，山阙见他峰。独慢凉宵月，无因宿此中。
分别
送辉上人再住空相
赵师秀
忽然闻受请，铁锡指秋风。寺在寒城里，州居野水中。生缘抛未尽，旧讲续应终。不用相寻别，浮云去住同。
浮云
送翁卷入山
赵师秀
已送山民归旧庐，子今复去我何如。渐成老大难为别，早占清闲未是疏。小雨半畦春种药，寒灯一盏夜修书。有人来问陶贞白，说与华阳何处居。...
修书
送奭上人抄化
赵师秀
冒寒独向何方去，为建灵山阁未能。诗卷带呈看疏客，药炉留借共房僧。夕阳岸上行枯叶，瀑布岩前听拆冰。事到有缘随处应，回来金碧入云层。...
瀑布
数日·数日秋风欺病夫
赵师秀
数日秋风欺病夫，尽吹黄叶下庭芜。林疏放得遥山出，又被云遮一半无。
病夫
寄徐丞·病不窥园经一月
赵师秀
病不窥园经一月，更无人迹损青苔。池禽引子衡鱼去，野蔓开花上竹来。亦欲鬓毛休似雪，争如丹汞只为灰。秋风昨夜吹寒雨，有梦南游到海回。...
秋风
九客一羽衣泛舟分韵得尊字就送朱几仲
赵师秀
人生苦形役，不定如车辕。况各异乡井，忽此同酒尊。此尊岂易同，意乃有数存。西湖雪未成，两山翠相奔。山根日照树，花放林逋村。野馔具蘼藿，一饱厌百飧。有客何多髯，吐气邻芳荪。慷慨念...
泛舟
敬谢章泉赵昌甫二十韵
赵师秀
耆旧半凋落，在者如晨星。与翁别豫章，十见草木青。人生几堪别，梦寐生羽翎。迢迢玉溪波，近昨尝再经。携家事多难，所至那得停。山中空望来，日夕不掩扃。岂独负兹约，尺书亦沈冥。逢人问...
西湖
京华病后·久在京华损道心
赵师秀
久在京华损道心，故人谁与念升沈。春楼卧病燕相伴，湖寺题诗僧为吟。三月不逢家信至，一茎新有鬓丝侵。早知谏猎非时节，只在山中自养金。...
家信
借居湖上·出仕归来贫似旧
赵师秀
出仕归来贫似旧，借园偶近画桥居。纵观不用春携酒，清坐何妨夜读书。港小只通闲客棹，树低多碍故人车。向时城里缘尘土，久欲湖边住岁馀。...
出仕
简孙正字·空斋兀兀难消日
赵师秀
空斋兀兀难消日，况入中年睡亦疏。洗釜煮蔬留客饭，卷帘移菊看人锄。秋衣因病全更衲，晓鬓迎寒半脱梳。多谢贵交芸阁里，许令随意借官书。...

赵师秀的诗词名句全集
茗煎冰下水，香炷佛前灯。吾亦逃名者，何因似此僧。 赵师秀。  <<岩居僧>> 

岩居僧。 有约不来过夜半，闲敲棋子落灯花。 赵师秀。  <<约客>> 

约客。 开扉在石层，尽日少人登。一鸟过寒木，数花摇翠藤。 赵师秀。  <<岩居僧>> 

岩居僧。 数日秋风欺病夫，尽吹黄叶下庭芜。 赵师秀。  <<数日·数日秋风欺病夫>> 

数日·数日秋风欺病夫。 林疏放得遥山出，又被云遮一半无。 赵师秀。  <<数日·数日秋风欺病夫>> 

数日·数日秋风欺病夫。 黄梅时节家家雨，青草池塘处处蛙。 赵师秀。  <<约客>> 

