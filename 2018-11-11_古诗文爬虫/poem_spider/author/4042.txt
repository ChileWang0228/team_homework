诗人:石延年
作品数目：58篇
朝代：宋代
诗人简介：石延年，北宋官员、文学家、书法家。字曼卿，一字安仁，南京宋城人。石延年早年屡试不中，宋真宗年间以右班殿直，改太常寺太祝，累迁大理寺丞，官至秘阁校理、太子中允。北宋文...
<<又赠刘潜归陶丘>> <<莺·何处传新哢>> <<曹太尉西征>> <<过内官孙可久别丛赋赠>> 
<<灯花·回鳞抱双蒂>> <<红梅·梅好唯伤白>> <<寄题上虞苏簿凝虚馆>> <<送则师归越>> 
<<瀑布·飞势挂岳顶>> 

石延年的诗词全集

送人游杭·激激霜风吹墨貂
石延年
激激霜风吹墨貂，男儿醉别气飘飘。五湖载酒期吴客，六代成诗倍楚桥。水荇渐青含晚意，江云初白向春娇。前秋亦拟钱塘去，共看龙山八月潮。...
龙山
寄尹师鲁·十年一梦花空委
石延年
十年一梦花空委，依旧河山损桃李。雁声北去燕南飞，高楼日日春风里。眉黛石州山对起，娇波泪落妆如洗。汾河不断天南流，天色无情淡如水。...
天色
古松·直气森森耻屈盘
石延年
直气森森耻屈盘，铁衣生涩紫鳞干。影摇千尺龙蛇动，声撼半天风雨寒。苍藓静缘离石上，绿萝高附入云端。报言帝座抡才者，便作明堂一柱看。...
森森
又赠刘潜归陶丘
石延年
春老有时回，人老不再少。草白有时荣，发白不再好。人生不如春，发生不如草。可堪送别春草前，青春未老人先老。
送别
咏雪·台上魂消犹似蝶
石延年
台上魂消犹似蝶，楼中妆暖不成梅。乱随瑶水冰先释，试伴琼林萼并开。
小桃·生色深红绶带长
石延年
生色深红绶带长，宫帘间在井阑香。母家升上瑶池品，先得春风半面妆。
绶带
秋蝶·飞近素霜时灭没
石延年
飞近素霜时灭没，去衔红叶共悠扬。花心何处无休歇，秋蝶双翎花树荒。
悠扬
丛菊·风劲香逾远
石延年
风劲香逾远，天寒色更鲜。秋天买不断，无意学金钱。
秋天
莺·何处传新哢
石延年
何处传新哢，间关出建章。至清无奈玉，更巧莫如簧。谷口凄寒甚，花阴淑景长。上林栖处稳，慎勿近雕梁。
上林
曹太尉西征
石延年
仁者虽无敌，王师尚有征。独乘金厩马，都领铁林兵。肃气关河暮，屯烟部落晴。旗光秋烧合，甲色夜江横。士喜击中鼓，虏疑闻后钲。无私乃时雨，不杀是天声。濯濯前谁拒，堂堂彼自倾。寒逾博...
太尉
过内官孙可久别丛赋赠
石延年
南北沾河润，幽深在禁城。叠山知远意，辞俸买间名。闭户断蛛网，折花移鸟声。谁人识高趣，朝野石渠生。
蛛网
灯花·回鳞抱双蒂
石延年
回鳞抱双蒂，倒凤吐丹荣。冰宇寒生晕，风疏动有声。烬垂金藕细，影透玉荷清。斗帐依东壁，谁人梦不成。 
灯花
红梅·梅好唯伤白
石延年
梅好唯伤白，今红是绝奇。认桃无绿叶，辨杏有青枝。烘笑從人赠，酡颜任笛吹。未应娇意急，发赤怒春迟。
寄题上虞苏簿凝虚馆
石延年
越基擅岩壑，虚馆择其忧。丹甍煜孤飞，灵景邈四周。山高晴若阴，洞寒夏如秋。锦幄槛花发，玉环渠水流。闲卧真吏隐，乍登乃仙游。居之宜民思，毋为兹宇羞。...
上虞
送则师归越
石延年
归里悬心复苦形，生涯蓑笠伴铜瓶。鱼随洗缽冲遗粒，龙倚移舟识唪经。佛庙春游湖树暗，神涛晴渡越峰青。高才不独江山助，王谢风流旧有灵。...
风流
瀑布·飞势挂岳顶
石延年
飞势挂岳顶，无时向此倾。玉虹垂地色，银汉落天声。万丈寒云湿，千岩暑气清。沧浪何足羡，就此濯尘缨。
瀑布
金乡张氏园亭
石延年
亭馆连城敌谢家，四时园色斗明霞。窗迎西渭封侯竹，地接东陵隐士瓜。乐意相关禽对语，生香不断树交花。纵游会约无留事，醉待参横月落斜。...
金乡
赠刘潜归陶丘
石延年
丈夫未大用，身与仁义闲。可腚更聚散，风尘摧厥颜。君今归柯泽，路出梁宋间。芒砀有吾庐，亲老待我还。羡子先谐愿，思亲头鬓斑。韶光苦不再，沟水长潺湲。...
韶光
咏春·一气回元运
石延年
一气回元运，恩含万物深。阴阳造端数，天地发生心。有信来还逝，无私古到今。和风激遗畅，南转入薰琴。
天地
筹笔驿·汉室亏皇象
石延年
汉室亏皇象，干坤未即宁。奸臣与逆子，摇岳复翻溟。权表分江域，曹袁斗夏垌。虎奔咸逐逐，龙卧独冥冥。從众非无术，欺孤乃不经。惟思恢正道，直起复炎灵。管乐韬方略，关徐骇观听。一言俄...
巾帼
燕归梁·芳草年年惹恨幽
石延年
芳草年年惹恨幽。想前事悠悠。伤春伤别几时休。算从古、为风流。春山总把，深匀翠黛，千叠在眉头。不知供得几多愁。更斜日、凭危楼。...
眉头
鹊桥仙·一分素景
石延年
一分素景，千家新月，凉露楼台遍洗。宝奁深夜结蛛丝，紝五孔、金针不寐。
鹊桥
偶成·年去年来来去忙
石延年
年去年来来去忙，为他人作嫁衣裳。仰天大知出门去，独对春风舞一场。
去年
韩希祖隐君武威
石延年
方瞳神已满，毋死变霜毛。道味山中澹，诗情事外高。醉狂玄鹤舞，闲卧白驴豪。吾素存微尚，他年亦尔曹。
武威
咏梅·柔梢繁白玉钿封
石延年
柔梢繁白玉钿封，忍尽娇心恨几重。姑射真人冰作体，广寒仙女月为容。江南春信香犹在，楼上晨妆粉不供。可惜东风晴未暖，洛川流雪更无踪。...
白玉
偶成·力振前文觉道孤
石延年
力振前文觉道孤，耻同流辈论荣枯。动非仁义何如静，得见机关不似无。孔孟也宜轻管晏，臯夔未必失唐虞。侯王重问吾何有，且自低心混世儒。...
未必
题萱花·移萱树之背
石延年
移萱树之背，丹霞间金色。我有忧民心，对君忘不得。
民心
文种墓·至忠惜甘死
石延年
至忠惜甘死，越塞一坟孤。句践非王者，陶朱亦丈夫。碑经山烧断，树带海潮枯。泉下伍员辈，相逢相吊无。
海潮
牡丹·春风晴昼起浮光
石延年
春风晴昼起浮光，玉作肌肤罗作裳。独步世无吴苑艳，浑身天与汉宫香。一生多怨终羞语，未剪相思已断肠。
春风
松·城郭人家岁寒木
石延年
城郭人家岁寒木，桧柏森森映华屋。青松介僻不入城，野性特嫌尘土辱。
城郭
送穷·世人贪利意非均
石延年
世人贪利意非均，交送穷愁与底人。穷鬼无归于我去，我心忧道不忧贫。
道不
送郑十学士戬通理越州
石延年
宸命陪分竹，仙资贵珥彤。入辞中殿閟，出贰左廉雄。过楚前封近，还吴旧丛空。江山复清思，莼脍起高风。海阔悲秦望，陵荒欢禹功。楼澄鉴湖北，地险雪涛东。稽壑飞泉石，台基下桂丛。风流好...
学士
莲花·含情默默向层漪
石延年
含情默默向层漪，语语幽怀定未知。洛浦微波长映步，汉宫香水不濡肌。心通几点韬光藕，肠结千古托乱丝。
默默
薦·瘦碧两三茎
石延年
瘦碧两三茎，萧萧雨又晴。江湖未归客，不忍听秋声。
江湖
咏小桃·本分桃花寒食前
石延年
本分桃花寒食前，小桃长是上春天。二乔二赵俱倾国，女弟娇强意自先。
寒食
竹·擢翠向人孤
石延年
擢翠向人孤，潭潭省署虚。雨馀秋更晚，风月共萧疏。
萧疏
真定怀古·光定经营业未兴
石延年
光定经营业未兴，王郎兵革暂凭陵。须知后汉功臣力，不及滹沱一片冰。
怀古
咏柳·天下风流无绿杨
石延年
天下风流无绿杨，一春生意别离乡。柔根恐是离肠结，未折长条先断肠。
风流
赠人·六符摇斗极
石延年
六符摇斗极，八座冠文章。规宪存中府，动庸入太常。
文章
题赵平叔豹隐堂
石延年
熊非清渭逢何暮，龙卧南阳去不还。年少官游今郡守，蔚然惟在立谈间。
郡守
樱桃·蔗浆寒上器
石延年
蔗浆寒上器，羊酷冰中厨。细碎榴非匹，寻常荔可奴。还当生林下，笋食废朝餔。
樱桃
下第集句·一生不得文章力
石延年
一生不得文章力，欲上青云未有因。圣主不劳千里召，嫦娥何惜一枝春。凤凰语下虽沾命，豺虎丛中也立身。啼得血流无用处，朱衣骑马是何人。...
文章
松·菌生枝上雨
石延年
菌生枝上雨，龙起穴中雷。怪影漫溪侧，寒根缠石回。
思归乐·匹马驱驰事薄游
石延年
匹马驱驰事薄游，异乡触目动牵愁。春禽劝我归休去，争奈功名未放休。
功名
首阳·逊国同来访圣谟
石延年
逊国同来访圣谟，适观争国誓师徒。耻生汤武干戈日，宁死唐虞揖让区。大义充身安是饿，清魂有所未应无。始终天地亡前后，名骨虽双此行孤。...
始终
润州狠石·水光浮柱础
石延年
水光浮柱础，天影带楼台。触石云孤起，吹潮雨四来。
楼台
秋夕北楼·秋霁露华清带水
石延年
秋霁露华清带水，月明天色白连河。夜兰澄影星微动，瑟瑟层飔上下波。
瑟瑟
七夕·云意不交天更阔
石延年
云意不交天更阔，星光不动汉空流。素娥青女曾无匹，霜月亭亭各自愁。
七夕
南朝·南明人物尽清贤
石延年
南明人物尽清贤，不是风流即放言。三百年间却堪笑，绝无人可定中原。
南明
拟赠郡守·龙节分江国
石延年
龙节分江国，仙关闭海蓬。酒船李翰苑，诗笔谢康公。去驿二千外，专城四十中。

石延年的诗词名句全集
