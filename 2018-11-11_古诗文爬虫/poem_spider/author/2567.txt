诗人:齐廓
作品数目：5篇
朝代：宋代
诗人简介：齐廓，字公辟，越州会稽人。据《宋史-齐廓传》记载：齐廓举进士第，自梧州推官累迁太常博士、知审刑详议官，知通、泰州。提点荆湖南路刑狱。潭州鞫系囚七人为强盗，当论死。...
<<题应天寺>> <<如归亭·翚飞绮构成>> <<游铁岸·晴红烟绿衬虚亭>> <<题淮阴侯庙·筑台拜日恩虽厚>> 
<<宿延庆院>> 

齐廓的诗词全集

游铁岸·晴红烟绿衬虚亭
齐廓
晴红烟绿衬虚亭，公退因来得野情。
落日东风懒归去，擬将薄禄换溪声。
东风
题应天寺
齐廓
实势耸如飞，檐牙照锦翚。
路盘危磴出，僧触断云归。
万井分尘界，千岩在目围。
浮生枉多事，到此合忘机。
如归亭·翚飞绮构成
齐廓
翚飞绮构成，宾至得佳名。
岫列千螺出，江涵匹练平。
吟看客帆度，坐见钓舟横。
独倚雕阑外，令人心骨清。
构成
题淮阴侯庙·筑台拜日恩虽厚
齐廓
筑台拜日恩虽厚，蹑足封时虑已深。
隆准早知同鸟喙，将军应起五湖心。
隆准
宿延庆院
齐廓
水绕门墙竹绕堂，满窗春绿更山光。
坐来苔藓侵衣润，吟处松花落砚香。
汀鹭双双翻乱石，溪风袅袅弄修篁。
游人暂得幽闲趣，时带茶烟下上方。...

齐廓的诗词名句全集
