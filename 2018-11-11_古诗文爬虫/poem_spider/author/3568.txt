诗人:简长
作品数目：19篇
朝代：宋代
诗人简介：简长，沃州（今河北赵县）人。九僧之一（《清波杂志》卷一一）。今录诗十九首。
<<寄云水禅师>> <<李氏山庄留别>> <<书行肇师壁>> <<送方仲荀>> 
<<送居寿师西游>> <<夜感·无眠动归心>> <<送僧南归>> <<感王太守见访>> 
<<怀卢叔微>> 

简长的诗词全集

送僧游五台山
简长
五峰横绝汉，寒翠倚苍冥。
积雪无烦暑，高杉礙落星。
碛雪簷外见，边角坐中听。
师到栖禅夜，龙湫独灌瓶。
中听
送方仲荀
简长
行客心如何，借剑为君歌。
雨昏山未开，花尽春无多。
欲知贫别情，涕泪空滂沱。
滂沱
送僧南归
简长
渐老念乡国，先归独羡君。吴山全接汉，江树半藏云。
振锡林烟断，添瓶涧月分。重栖上方定，孤狖雪中闻。
送行禅师
简长
南国山重叠，归心向石门。
寄禅依鸟道，绝食过渔村。
楚雪黏瓶冻，江沙溅衲昏。
白云深隐处，枕上海涛翻。
上海
赠浩律师
简长
浩也毗尼学，精于玉帐严。
蚁酣停扫砌，燕乳记钩簾。
茶鼎敲冰煮，花壶漉水添。
梦回池草绿，忍践绿纤纤。
纤纤
寄云水禅师
简长
千峰耸寒翠，古刹凌秋云。
高人敛幽迹，世事何由闻。
禅石抱苍藓，祖衣含净氛。
有时溪上步，自与鸟猿群。
世事
李氏山庄留别
简长
鹤氅轻冠冕，谁人不羡君。
松斋秋掩月，石窦醉眠云。
远墅灶烟合，寒原驿路分。
前行鞭瘦马，馀恨暂离群。
冠冕
书行肇师壁
简长
禅径秋苔合，寒窗带雨痕。
心真冥自契，句好与谁论。
露冷蛩声咽，风微叶影翻。
白云如有意，终日在前轩。
终日
送居寿师西游
简长
迢递咸秦路，东风送子游。
几程看日落，孤影背河流。
古戍烟微敛，遥峰雨半收。
行行吟此景，应不念沧洲。
东风
夜感·无眠动归心
简长
无眠动归心，寒灯坐将灭。
长恐浮云生，夺我西窗月。
浮云
感王太守见访
简长
行春拥隼旟，十里访禅居。
煮茗沙泉白，调琴竹阁虚。
致君公望重，对客宦情疏。
向夕回轩冕，林僧识佩鱼。
太守
怀卢叔微
简长
病起启秋匣，素琴生尘埃。
朱弦愁零落，古意空徘徊。
子期不我至，独上高高台。
徘徊
寄丁学士
简长
想极南溟外，江轩草树秋。
浮生如寄梦，几夕是离愁。
仙馆间明月，星车背远流。
祇应西掖吏，时复望沧洲。
学士
暮春言怀寄浙东转运黄工部
简长
花落前林春又残，舍深苍藓拥柴关。
十年霜雪独为客，万里梦魂空到山。
溪竹旧怜同性直，岭云终约伴身间。
遥思谢傅多公暇，应遍留题水石间。...
同性
宿许山人别业
简长
岚霁景初分，溪桥对石门。
犬声知远客，烧影见前村。
古木秋生菌，空山夜答猿。
几因留我宿，静话极诗源。
石门
步春谣·春景欲饶物
简长
春景欲饶物，客心独优柔。
藉兹徘徊芳，强起寂寞游。
新愁来易积，旧欢去难收。
步春不得侣，不如步高秋。
优柔
晚次江陵
简长
楚路接江陵，倦行愁问程。
异乡无旧识，多难足离情。
落日悬秋树，寒芜上废城。
前山不可望，断续暮猿声。
落日
赠郝礼丞
简长
住近城西寺，门无俗客登。
朝回簾捲雪，吟冷砚生冰。
鸟影罇中过，茶烟竹际凝。
遥思来夜月，虚阁与谁凭。
赠峡山清伦师
简长
褰衣汲灵水，混涤巾履尘。
烟霭霁杉竹，澄凝此心神。
高僧洒真雨，泽彼寒草春。
华月寫空印，清霜肃斋身。
犹言振金策，归作耶溪邻。...

简长的诗词名句全集
渐老念乡国，先归独羡君。吴山全接汉，江树半藏云。 简长。  <<送僧南归>> 

送僧南归。 振锡林烟断，添瓶涧月分。重栖上方定，孤狖雪中闻。 简长。  <<送僧南归>> 

送僧南归。 无眠动归心，寒灯坐将灭。 简长。  <<夜感·无眠动归心>> 

夜感·无眠动归心。 长恐浮云生，夺我西窗月。 简长。  <<夜感·无眠动归心>> 

