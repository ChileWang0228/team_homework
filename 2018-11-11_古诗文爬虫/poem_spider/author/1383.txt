诗人:如愚
作品数目：6篇
朝代：明代
诗人简介：如愚，[明]（公元1605年在世）俗姓不详，字蕴璞，江夏人。生卒年均不详，约明神宗万历三十三年前后在世。祝发后行脚四方。寻居金陵碧峯寺，从诗僧洪恩学。周汝登、曹学佺、袁宗...
<<钱塘江上楼晚眺有感>> <<冬日浔阳道中>> <<春日龙潭庵对雨>> <<同诸开士过天界南庵分赋>> 
<<虞僧儒辟谷灵隐山赋寄>> <<舟行杂诗·望去金山小>> 

如愚的诗词全集

钱塘江上楼晚眺有感
如愚
钱塘江上总楼台，无数帆樯望里开。
蒙古当年分驻处，杭人空想夜潮来。
空想
冬日浔阳道中
如愚
残冬人在路，朔气重愁颜。
落日下寒郭，乱云生晚山。
短松悬猎网，高岸护渔关。
试问同行客，匡庐何处还？
试问
春日龙潭庵对雨
如愚
苔藓空门外，烟萝夹径阴。
春流一涧急，寒雨数峰深。
鸟倦还山翼，云迟过客心。
望中灯火起，人语出遥岑。
过客
同诸开士过天界南庵分赋
如愚
乳石幽人径，深林道者家。
海棠开遍叶，山药未生芽。
云薄如春服，僧多似晚鸦。
竹中烟一缕，趺坐寂无哗。
趺坐
虞僧儒辟谷灵隐山赋寄
如愚
不饭凡僧饭圣僧，若为辟谷碧山层。
洞云溪水皆相食，却道人间饱爱憎。
舟行杂诗·望去金山小
如愚
望去金山小，行来疋练新。
应声潭上树，照影水中人。
双逝凫归岸，孤鸣鹤下滨。
穷年依旅食，何日是通津？

如愚的诗词名句全集
