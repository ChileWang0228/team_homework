诗人:周玉如
作品数目：9篇
朝代：明代
诗人简介：周玉如，字仲房，一字亮卿，歙县人。尝北走大梁，问诗於李梦阳。有《十岳山人诗集》。中年习禅，事古峰和尚。古峰曰：吾遍游海内五岳，今将遍历海外五岳，而后出世。寅闻其语而悦...
<<江边思家>> <<立秋·白帝严金驾>> <<秦淮·秣陵无处望>> <<梦还京·自去长干侧>> 
<<忆父·忆昔当残腊>> <<伤长姊·花落空萦恨>> <<戏诸姊作假花>> <<晚晴·久雨愁无极>> 
<<登楼·凭阑一望白云重>> 

周玉如的诗词全集

立秋·白帝严金驾
周玉如
白帝严金驾，乘风下紫微。
德惟宣湛露，令即屏炎辉。
乍惊青梧落，将催赤雁飞。
何须赋团扇，恩顾似君稀。
团扇
忆父·忆昔当残腊
周玉如
忆昔当残腊，还家雪正飞。
三年无一字，不忍见鸿归。
秦淮·秣陵无处望
周玉如
秣陵无处望，漓水正前流。
何不教东下，将心到石头。
石头
江边思家
周玉如
北望一含愁，归心俯碧流。
滩虽注南海，湘亦接巴流。
天阙当牛斗，台城枕石头。
侬家生长地，终岁信悠悠。
石头
伤长姊·花落空萦恨
周玉如
花落空萦恨，莺啼更助哀。
芳魂似流水，一去不重回。
流水
晚晴·久雨愁无极
周玉如
久雨愁无极，斜阳喜乍开。
树披残霭出，山挟断云来。
的历穿花径，逶迤过渚台。
更须林月上，清赏一追陪。
逶迤
登楼·凭阑一望白云重
周玉如
凭阑一望白云重，松竹萧森裛露浓。
树外连漓流不断，依稀如听秣陵钟。
依稀
梦还京·自去长干侧
周玉如
自去长干侧，终年桂岭西。
新秋望乡处，无奈白云迷。
终年
戏诸姊作假花
周玉如
镂花雕叶百般新，巧手分明遂夺真。
自是深闺无定鉴，金钱输与弄虚人。

周玉如的诗词名句全集
