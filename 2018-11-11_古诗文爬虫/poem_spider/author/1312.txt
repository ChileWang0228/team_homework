诗人:吕敏
作品数目：7篇
朝代：明代
诗人简介：吕敏，字禹方，号龟川，江西乐安人。明代诗人。少从邹守益、聂豹游，讲良知之学，有《龟川诗集》。像取自清道光修《江西乐安董氏宗谱》。是集，寅所自编。其诗音节宏亮，皆步趋...
<<辛亥五月过弘道西斋重题>> <<题幼文蜀山书舍图>> <<为惠机长老题徐幼文写惠山图>> <<寄高季迪>> 
<<再寄高季迪>> <<次韵邾仲经同登虎丘长句>> <<书云林画林亭远岫>> 

吕敏的诗词全集

为惠机长老题徐幼文写惠山图
吕敏
天寒华表鹤归迟，隔世令人起远思。
偶见漪澜堂上画，犹看《悟澹》卷中诗。
华表
辛亥五月过弘道西斋重题
吕敏
葱蒨夏林绿，高斋方夕曛。
幽花垂泫露，远岫敛归云。
停箑风初至，移尊酒半醺。
明朝忆佳赏，回首念离群。
回首
次韵邾仲经同登虎丘长句
吕敏
山上楼台山下城，朱旗夹道少人行。
春风寂寞莺花梦，落日悲凉鼓角声。
古冢金精来变幻，天池剑影随空明。
老僧趺坐忘尘虑，石溜何须恨不平。...
趺坐
题幼文蜀山书舍图
吕敏
云锁蜀山秋，重来佛慧游。
含毫得诗句，题入画中愁。
入画
寄高季迪
吕敏
客馆俯江郊，秋深不自聊。
别来心更苦，思去路还遥。
桐叶风俱落，菱花雨半销。
何由似流水，早晚赴归潮。
早晚
再寄高季迪
吕敏
空谷白驹那可羁，高踪只欲慕天随。
吴江日去应无恙，甫里春来定有诗。
花忆杏园携酒日，雨思山馆听莺时。
去年乱里从游处，肯信于今又别离。...
别离
书云林画林亭远岫
吕敏
忆过梁溪宅，于今向廿年。
赋诗清珣阁，试茗惠山泉。
夜雨牵离梦，春云黯远天。
乡情与离思，看画共茫然。

吕敏的诗词名句全集
