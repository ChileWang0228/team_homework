诗人:罗与之
作品数目：97篇
朝代：宋代
诗人简介：罗与之，宋代诗人， 字与甫，一字北涯，号雪坡，螺川（今江西吉安南）人。端平间屡试不第，隐居以终。晚年潜心性命之学，诗多写山水景物和隐逸趣味，其诗为刘克庄所赏。有《雪坡小稿...
<<寄衣曲·愁肠结欲断>> <<题采石李太白祠>> <<旅思·荏苒秋光老>> <<客里·客里愁浓处>> 
<<江行阻风小市>> <<寄玉笥萧高士>> <<登玉笥山投龙洞>> <<玉梁道中杂咏>> 
<<寄衣曲·忆郎赴边城>> 

罗与之的诗词全集

木犀花·汤沐晴空颢露繁
罗与之
汤沐晴空颢露繁，清香十里压旃檀。纱窗梦觉秋风度，疑是移家住广寒。
晴空
中秋步月·光阴若劈箭
罗与之
光阴若劈箭，行乐常恐迟。人生百岁客，扰扰竟何为。四美古难并，千年调亦痴。面生不我弃，邀月联自怡。
光阴
山行·烟草凄迷露未晞
罗与之
烟草凄迷露未晞，一筇伴我立晴晖。丹枫虽老犹多态，散作漫山野蝶飞。
凄迷
客里·客里愁浓处
罗与之
客里愁浓处，秋宵月欲斜。雁声频到枕，蝶梦未还家。世有多歧苦，人因一念差。遥思林下去，蓑笠钓烟沙。
闲立·晚来闲立小溪边
罗与之
晚来闲立小溪边，看彻遥峰入紫烟。四壁尽堪供我隐，一寒未至乞人怜。功名不与樽前事，时序宁知局上迁。可笑区区当世士，满怀冰炭苦相煎。...
功名
梦回·酒薄难成醉
罗与之
酒薄难成醉，轻寒袭破衾。梦回孤客枕，听彻草虫吟。寂莫三秋夜，凄凉一片心。山林与朝市，底处豁愁襟。
凄凉
山居闲思·雨作糟床注
罗与之
雨作糟床注，秋生鲈鱠思。卷帘了清景，沉水袅烟丝。
山居闲思·菡萏儿女态
罗与之
菡萏儿女态，舂锄金石交。晚来微雨过，凉思满蒲梢。
儿女
木犀花·金粟如来涧壑姿
罗与之
金粟如来涧壑姿，不随桃李赴春期。江南花品秋居最，何况秋花中绝奇。
木犀
江行阻风小市
罗与之
弭棹黄芦外，江云绕柂牙。寒深身轸粟，风急浪生花。日暮人收市，年穷客念家。倚篷无可奈，忍见后归鸦。
小市
登玉笥山投龙洞
罗与之
扪萝入幽谷，眼界益峥嵘。石壁断人迹，泉流间鸟鸣。日高云未散，秋晚草犹荣。坐久无归意，悠然世念轻。
龙洞
寄衣曲·忆郎赴边城
罗与之
忆郎赴边城，几个秋砧月。若无鸿雁飞，生离即死别。
鸿雁
寄衣曲·愁肠结欲断
罗与之
愁肠结欲断，边衣犹未成。寒窗剪刀落，疑是剑环声。
愁肠
闲居遣怀·日暮掩松关
罗与之
日暮掩松关，悠然谢往还。停杯因待月，徙倚为看山。贫悟道中乐，醉偷忙里闲。耳根偏可意，风涧响潺潺。
闲居
卧疴·六尘缘影政堪嗟
罗与之
六尘缘影政堪嗟，二竖乘虚势益加。忆昔鼻头能出火，即今眼底已生花。妇言伐性多因酒，医戒伤生少试茶。悟罢本来安得病，角弓谁使认为蛇。...
六尘
寄远词·寒梢萧索风振林
罗与之
寒梢萧索风振林，蟪蛄切切语欲噤。终宵展转不能寐，遥忆良人战场里。阳关一别归无期，翠烟几度秋萤飞。当时手种合欢树，今已苍苍云雨垂。蜀锦裁书凭雁寄，那能道人意中事。深秋倘得未...
太平
动后·莫作杨朱泣路岐
罗与之
莫作杨朱泣路岐，此心自被利名移。车奔宁是驾尼父，舟覆应非载伯夷。悔吝从来生动后，啸歌元祗在闲时。可怜秦晋功成者，欲避危机已太迟。...
生动
木犀花·秋影连蜷隐士攀
罗与之
秋影连蜷隐士攀，浑无蜂蝶涴林间。何人说与陶元亮，未必东篱胜小山。
隐士
中秋步月·幽人披襟来
罗与之
幽人披襟来，步此一庭月。如渡滹沱冰，似泛山阴雪。谁将羌管急，间彼邻杵切。冉冉秋思生，令人欲愁绝。
中秋
杂咏·清商从西来
罗与之
清商从西来，刺刺满林坞。草木倏变衰，柯叶不相雇。昔时翳空云，今作连山雨。菊花犹强项，篱边争媚妩。
菊花
虎溪·冲飙吹客襟
罗与之
冲飙吹客襟，飘拂虎溪渡。远想三笑时，此意固有寓。孰知秘密藏，奚间笑默语。绳绳彻上下，绵绵贯今古。东林钟声幽，康庐山色嫮。是皆善知识，长时相警悟。世人自合尘，两耳聋莫觑。百千微...
微妙
题采石李太白祠
罗与之
仙翁谪堕岷山下，逸气如虹耿林罅。万言倚马不作难，坐令神鬼皆惊吓。翘翘车乘悬弓旌，畴咨时政肝胆明。和蕃书草金銮殿，清平词度沉香亭。声华视汉媲黄绮，宝床赐食龙颜喜。掉头歘作燕...
太白
旅思·荏苒秋光老
罗与之
荏苒秋光老，空蒙晓色奇。霜严雀语涩，风定雁飞迟。旅思荒烟底，乡心野水涯。梦归归未得，愁极祗颦眉。
荏苒
寄玉笥萧高士
罗与之
滴露謄真诰，萧然莫与群。新诗高似月，世念薄於云。俗走堪怜我，闲眠极羡君。唯余绿绮韵，惆怅未曾闻。
惆怅
玉梁道中杂咏
罗与之
尘坌不可耐，飘然入林坰。稍觉道心胜，渐至诗脾清。静极生孤愁，耿耿难为情。喧寂两莫惬，吾意何由平。
耿耿
寄衣曲·此身倘长在
罗与之
此身倘长在，敢恨归无日。但愿郎防边，似妾缝衣密。
无日
游春·春浓无处不相宜
罗与之
春浓无处不相宜，草暖云昏二月时。蝶舞花梢风细细，莺啼柳底日迟迟。模将景物归诗卷，判得光阴付酒卮。个处里各随人得，五陵豪侠岂能私。...
相宜
信步·信步独幽寻
罗与之
信步独幽寻，春山野雾深。鸟啼如唤仆，泉响似鸣琴。日暖草争秀，风狂花不禁。却嫌荒僻地，无酒与春斟。
信步
潇湘道中·客行适潇湘
罗与之
客行适潇湘，凄其岁云晏。枯梢风骚劳，荒郊漶漫。摵摵雨声急，皑皑雪花灿。抽萦泥途深，眇默山堠远。日莫欲税驾，天末扣孤馆。米尽甑生尘，薪湿火不暖。此意对三闾，似结束两重案。人生如...
古昔
夏雨·飘忽回风起
罗与之
飘忽回风起，差池高鸟翔。云攘千岭碧，雨献一天凉。饱意归田亩，欢悰入醉乡。忽思素秋气，萧瑟满空堂。
飘忽
文到·羽羽凉飔起素波
罗与之
羽羽凉飔起素波，临流解带小婆娑。秋光已共芦花，夜雨那胜落叶多。不觉儒酸同纠缠，极知妄想尽销磨。笈中班史犹堪质，肯作商声甯戚歌。...
妄想
文到·简编香外雨瓢翻
罗与之
简编香外雨瓢翻，翰墨场中春日暄。文到工时疑有助，道逢极处本无言。当年谁可辈任昉，后世人方怪屈原。勿谓词章真小技。精粗徼妙岂殊根。...
简编
卫生·屏去鸡壅与豕零
罗与之
屏去鸡壅与豕零，试听我诵卫生经。两忘宠辱心源净，一扫荣枯眼界明。酖毒不令生厚味，奸邪宁使出繁声。冥钧深养灵根固，四体调和血气平。...
卫生
谈道·休将视听探希微
罗与之
休将视听探希微，众妙何尝间险夷。舍一而求非忽恍，自三以穷岂支离。试看瓦砾道宁隐，若外筌蹄思益奇。热即取凉寒向火，是中消息几人知。...
视听
束担·束担出荆扉
罗与之
束担出荆扉，征尘染敝衣。人怜双鬓改，我悟半生非。抱璞今谁诉，知音古亦稀。寻思无一可，吾道欲安归。
知音
送春·政是风光欲别时
罗与之
政是风光欲别时，可堪烟外雨丝丝。怕看太白余春赋，嫌诵渊明止酒诗。昼短拟教持蜡炬，愁深悔不下书帷。自知无计能遮道，任作园林隔岁期。...
风光
始见·雪后寒犹劲
罗与之
雪后寒犹劲，书窗怯暂开。因沽江畔酒，姑见竹间梅。岁月峥嵘去，衰颓次第来。谁能忧许事，杖屦且徘徊。
衰颓
书感·设险重门未足凭
罗与之
设险重门未足凭，民心应自有长城。朝廷休戚视田野，宗社存亡非甲兵。气实精神敝竭尽，本枯枝叶可敷荣。古人经理先观势，两臂於韩孰重轻。...
枝叶
山行愁思·日落烟欲横
罗与之
日落烟欲横，山寒翠将滴。荒村渺愁人，跬步触四塞。路遥两髀酸，颇恨身不翼。舍策还怅然，倦倚松下石。
山行愁思·明月印野水
罗与之
明月印野水，暮色进旅愁。仆痡主亦疲，心口相怨尤。茅台舍劣容膝，弛担聊小休。会当理归策，甘彼穷山囚。
暮色
三高亭·灼灼曾晖渐欲西
罗与之
灼灼曾晖渐欲西，长桥弭棹倚栏时。湖光渺漭浮寒鉴，山色依稀抹黛眉。一舸功成非本志，三秋归思亦何迟。始终唯有天随子，笑却旌招理钓丝。...
灼灼
却羡·贵客宁知拂徵琴
罗与之
贵客宁知拂徵琴，郢人漫倚引商音。那堪岁月化双鬓，空有悲欢寄寸心。囊底有方餐白玉，床头无术致黄金。抗尘走俗曾何补，却羡鹪鹩托一林。...
黄金
秋林·秋晏玄云瞀积阴
罗与之
秋晏玄云瞀积阴，平芜气象极萧森。细看摇落风霜意，已见发生天地心。毕竟栽倾非外致，岂伊培覆自相寻。若教宋玉曾闻道，九辩悲思未遽深。...
气象
默坐·厌调鞍马佩金壶
罗与之
厌调鞍马佩金壶，默坐空窗气晏如。已觉胸襟忘得丧，那知花草就荣枯。弦何庸绝琴宁有，声未曾销尘本无。此语倘教游子听，料应诮我一何愚。...
鞍马
客行·客行困泥潦
罗与之
客行困泥潦，山堠不胜长。孰使雨点暴，更令风力狂。时危嫌店远，日暮觉程忙。身世摧颓甚，艰难已备尝。
身世
林深·林深氛杂不相关
罗与之
林深氛杂不相关，众建芳馨两庑间。月榭琴弹新制曲，晓窗画展旧游山。凄凉风满竹十个，的皪春归梅一班。可笑野人无击累，机心犹在钓鱼湾。...
相关
绝知·覉旅日骚骚
罗与之
覉旅日骚骚，人间事若毛。绝知操笔误，深羡把犁高。百岁才能几，终朝强作劳。虚名竟何益，肯把换蒲萄。
才能
寄个梅兄·朱墨丛中不惮劳
罗与之
朱墨丛中不惮劳，騞然聊试发硎刀。得时行道官无小，与物为春政自高。闲对崆峒餐秀色，醉濡章贡助吟毫。自怜无计相从去，十八滩头泛一舠。...
朱墨
桂花烂熳一夕败於风雨呼僮落英以供香事戏作
罗与之
小山凉风高，秋意饶庭砌。江南山水秀，钟此数丛桂。亭亭苍虯蟠，磊磊杰玉缀。薰染风露香，摆脱脂粉媚。芙蓉已无秋，篱菊极羞愧。幽芳蕙百亩，香味亦琐细。孰知标格奇，自取造物忌。狂风挟...
风雨
凤凰台闲眺台前瞰军垒有感而赋
罗与之
秋风携野客，杖屦凤凰台。忍见貔貅戍，更闻鸿雁来。时方忧大厦，世岂乏良才。何日览辉至，龙文载九垓。 

罗与之的诗词名句全集
忆郎赴边城，几个秋砧月。 罗与之。  <<寄衣曲·忆郎赴边城>> 

寄衣曲·忆郎赴边城。 寒窗剪刀落，疑是剑环声。 罗与之。  <<寄衣曲·愁肠结欲断>> 

寄衣曲·愁肠结欲断。 若无鸿雁飞，生离即死别。 罗与之。  <<寄衣曲·忆郎赴边城>> 

寄衣曲·忆郎赴边城。 愁肠结欲断，边衣犹未成。 罗与之。  <<寄衣曲·愁肠结欲断>> 

寄衣曲·愁肠结欲断。 此身倘长在，敢恨归无日。 罗与之。  <<寄衣曲·此身倘长在>> 

寄衣曲·此身倘长在。 但愿郎防边，似妾缝衣密。 罗与之。  <<寄衣曲·此身倘长在>> 

