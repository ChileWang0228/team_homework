诗人:崔道融
作品数目：76篇
朝代：唐代
诗人简介：崔道融（生卒年不详），唐代诗人，自号东瓯散人。荆州江陵（今湖北江陵县）人。乾宁二年（895年）前后，任永嘉（今浙江省温州市）县令，早年曾游历陕西、湖北、河南、江西、浙江、福建等...
<<溪居即事>> <<銮驾东回>> <<寄李左司>> <<寒食客中有怀>> 
<<郊居友人相访>> <<镜湖雪霁贻方干>> <<献浙东柳大夫>> <<梅花·数萼初含雪>> 
<<田上·雨足高田白>> 

崔道融的诗词全集

溪上遇雨二首其二
崔道融
坐看黑云衔猛雨，喷洒前山此独晴。
忽惊云雨在头上，却是山前晚照明。
云雨
溪居即事
崔道融
篱外谁家不系船，春风吹入钓鱼湾。
小童疑是有村客，急向柴门去却关。
柴门
田上·雨足高田白
崔道融
雨足高田白，披蓑半夜耕。
人牛力俱尽，东方殊未明。
东方
溪上遇雨二首其一
崔道融
回塘雨脚如缫丝，野禽不起沉鱼飞。
耕蓑钓笠取未暇，秋田有望从淋漓。
淋漓
春墅·蛙声近过社
崔道融
蛙声近过社，农事忽已忙。
邻妇饷田归，不见百花芳。
农事
梅花·数萼初含雪
崔道融
数萼初含雪，孤标画本难。香中别有韵，清极不知寒。
横笛和愁听，斜枝倚病看。朔风如解意，容易莫摧残。
横笛
牧竖·牧竖持蓑笠
崔道融
牧竖持蓑笠，逢人气傲然。
卧牛吹短笛，耕却傍溪田。
短笛
铜雀妓·歌咽新翻曲
崔道融
歌咽新翻曲，香销旧赐衣。
陵园春雨暗，不见六龙归。
陵园
春题·青春未得意
崔道融
青春未得意，见花却如雠。
路逢白面郎，醉插花满头。
白面
钓鱼·闲钓江鱼不钓名
崔道融
闲钓江鱼不钓名，瓦瓯斟酒暮山青。
醉头倒向芦花里，却笑无端犯客星。
芦花
过隆中·玄德苍黄起卧龙
崔道融
玄德苍黄起卧龙，鼎分天下一言中。
可怜蜀国关张后，不见商量徐庶功。
关张
题李将军传
崔道融
猿臂将军去似飞，弯弓百步虏无遗。
汉文自与封侯得，何必伤嗟不遇时。
将军
秋霁·雨霁长空荡涤清
崔道融
雨霁长空荡涤清，远山初出未知名。
夜来江上如钩月，时有惊鱼掷浪声。
荡涤
銮驾东回
崔道融


两川花捧御衣香，万岁山呼辇路长。
天子还从马嵬过，别无惆怅似明皇。


天子
寄李左司
崔道融
柏台兰省共清风，鸣玉朝联夜被同。
肯信人间有兄弟，一生长在别离中。
兄弟
寒食客中有怀
崔道融
江上闻莺禁火时，百花开尽柳依依。
故园兄弟别来久，应到清明犹望归。
兄弟
郊居友人相访
崔道融
柴门深掩古城秋，背郭缘溪一径幽。
不有小园新竹色，君来那肯暂淹留。
新竹
镜湖雪霁贻方干
崔道融
天外晓岚和雪望，月中归棹带冰行。
相逢半醉吟诗苦，应抵寒猿袅树声。
相逢
献浙东柳大夫
崔道融
属城甘雨几经春，圣主全分付越人。
俗眼不知青琐贵，江头争看碧油新。
知青
铜雀妓·严妆垂玉箸
崔道融
严妆垂玉箸，妙舞对清风。
无复君王顾，春来起渐慵。
清风
春闺·寒食月明雨
崔道融
寒食月明雨，落花香满泥。
佳人持锦字，无雁寄辽西。
辽西
春闺·欲剪宜春字
崔道融
欲剪宜春字，春寒入剪刀。
辽阳在何处，莫望寄征袍。
辽阳
月夕·月上随人意
崔道融
月上随人意，人闲月更清。
朱楼高百尺，不见到天明。
天明
槿花·槿花不见夕
崔道融
槿花不见夕，一日一回新。
东风吹桃李，须到明年春。
桃李
西施滩·宰嚭亡吴国
崔道融
宰嚭亡吴国，西施陷恶名。
浣纱春水急，似有不平声。
西施
过农家·欲羡农家子
崔道融
欲羡农家子，秋新看刈禾。
苏秦无负郭，六印又如何。
农家
江夕·江心秋月白
崔道融
江心秋月白，起柁信潮行。
蛟龙化为人，半夜吹笛声。
半夜
江村·日暮片帆落
崔道融
日暮片帆落，江村如有情。
独对沙上月，满船人睡声。
拟乐府子夜四时歌
崔道融
吴子爱桃李，月色不到地。
明朝欲看花，六宫人不睡。
桃李
拟乐府子夜四时歌·凉轩待月生
崔道融
凉轩待月生，暗里萤飞出。
低回不称意，蛙鸣乱清瑟。
低回
拟乐府子夜四时歌·月色明如昼
崔道融
月色明如昼，虫声入户多。
狂夫自不归，满地无天河。
天河
拟乐府子夜四时歌·银缸照残梦
崔道融
银缸照残梦，零泪沾粉臆。
洞房犹自寒，何况关山北。
洞房
寄人·花上断续雨
崔道融
花上断续雨，江头来去风。
相思春欲尽，未遣酒尊空。
寄人·澹澹长江水
崔道融
澹澹长江水，悠悠远客情。
落花相与恨，到地一无声。
无声
江鸥·白鸟波上栖
崔道融
白鸟波上栖，见人懒飞起。
为有求鱼心，不是恋江水。
春晚·三月寒食时
崔道融
三月寒食时，日色浓于酒。
落尽墙头花，莺声隔原柳。
墙头
汉宫词·独诏胡衣出
崔道融
独诏胡衣出，天花落殿堂。
他人不敢妒，垂泪向君王。
天花
旅行·少壮经勤苦
崔道融
少壮经勤苦，衰年始浪游。
谁怜不龟手，他处却封侯。
勤苦
班婕妤·宠极辞同辇
崔道融
宠极辞同辇，恩深弃后宫。
自题秋扇后，不敢怨春风。
春风
元日有题
崔道融
十载元正酒，相欢意转深。
自量麋鹿分，只合在山林。
麋鹿
古树·古树春风入
崔道融
古树春风入，阳和力太迟。
莫言生意尽，更引万年枝。
生意
春题·满眼桃李花
崔道融
满眼桃李花，愁人如不见。
别有惜花人，东风莫吹散。
东风
长安春·长安牡丹开
崔道融
长安牡丹开，绣毂辗晴雷。
若使花长在，人应看不回。
牡丹
病起·病起春已晚
崔道融
病起春已晚，曳筇伤绿苔。
强攀庭树枝，唤作花未开。
病起·病起绕庭除
崔道融
病起绕庭除，春泥粘屐齿。
如从万里来，骨肉满面喜。
骨肉
峡路·清猿啼不住
崔道融
清猿啼不住，白水下来新。
八月莫为客，夜长愁杀人。
白水
长门怨·长门春欲尽
崔道融
长门春欲尽，明月照花枝。
买得相如赋，君恩不可移。
月夕有怀
崔道融
圆光照一海，远客在孤舟。
相忆无期见，中宵独上楼。
远客
夜泊九江
崔道融
夜泊江门外，欢声月里楼。
明朝归去路，犹隔洞庭秋。
去路
寒食夜·满地梨花白
崔道融
满地梨花白，风吹碎月明。
大家寒食夜，独贮望乡情。

崔道融的诗词名句全集
雨足高田白，披蓑半夜耕。 崔道融。  <<田上·雨足高田白>> 

田上·雨足高田白。 忽惊云雨在头上，却是山前晚照明。 崔道融。  <<溪上遇雨二首其二>> 

溪上遇雨二首其二。 牧竖持蓑笠，逢人气傲然。 崔道融。  <<牧竖·牧竖持蓑笠>> 

牧竖·牧竖持蓑笠。 横笛和愁听，斜枝倚病看。朔风如解意，容易莫摧残。 崔道融。  <<梅花·数萼初含雪>> 

梅花·数萼初含雪。 人牛力俱尽，东方殊未明。 崔道融。  <<田上·雨足高田白>> 

田上·雨足高田白。 小童疑是有村客，急向柴门去却关。 崔道融。  <<溪居即事>> 

溪居即事。 耕蓑钓笠取未暇，秋田有望从淋漓。 崔道融。  <<溪上遇雨二首其一>> 

溪上遇雨二首其一。 坐看黑云衔猛雨，喷洒前山此独晴。 崔道融。  <<溪上遇雨二首其二>> 

溪上遇雨二首其二。 蛙声近过社，农事忽已忙。 崔道融。  <<春墅·蛙声近过社>> 

春墅·蛙声近过社。 篱外谁家不系船，春风吹入钓鱼湾。 崔道融。  <<溪居即事>> 

溪居即事。 回塘雨脚如缫丝，野禽不起沉鱼飞。 崔道融。  <<溪上遇雨二首其一>> 

溪上遇雨二首其一。 数萼初含雪，孤标画本难。香中别有韵，清极不知寒。 崔道融。  <<梅花·数萼初含雪>> 

梅花·数萼初含雪。 邻妇饷田归，不见百花芳。 崔道融。  <<春墅·蛙声近过社>> 

春墅·蛙声近过社。 卧牛吹短笛，耕却傍溪田。 崔道融。  <<牧竖·牧竖持蓑笠>> 

