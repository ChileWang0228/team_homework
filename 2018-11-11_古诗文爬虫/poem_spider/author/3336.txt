诗人:鲍壄
作品数目：8篇
朝代：宋代
诗人简介：鲍壄，男，字份甫，宋代永嘉（今浙江温州）人。1181年考取进士，后任建平县知县，擅长诗文。官知建平县。事见清雍正《浙江通志》卷一二六。今录诗四首。	...
<<初夏閒居>> <<送周子静分教桂阳>> <<仰止亭·昔年曾此恋青山>> <<赠遇人上>> 
<<白土寺·正尔炎官火伞张>> <<疏山·夹道苍松六月寒>> <<清音泉·山出涓寒一道泉>> <<天柱峰·拄天屹页断鳌根>> 


鲍壄的诗词全集

仰止亭·昔年曾此恋青山
鲍壄
昔年曾此恋青山，几度秋风入梦寒。
想得玉岑回合处，夕阳依旧满朱阑。
回合
清音泉·山出涓寒一道泉
鲍壄
山出涓寒一道泉，暗声落涧玉铮然。
辘轳引上泥丸顶，便是人间赤脚仙。
泥丸
初夏閒居
鲍壄
杜门初入夏，贫不厌身閒。
白日静於水，绿阴浓似山。
野蔬留客饭，小艇送僧还。
却忆西庵夜，泉声石壁间。
客饭
送周子静分教桂阳
鲍壄
当时身不顾，义激自诸生。
一日魁南省，无人不识名。
官寻流水住，路趁落花登。
遥想凭高处，岳云千万层。
流水
赠遇人上
鲍壄
一衲一空身，凝然意不分。
爱閒全似我，我累已输君。
野寺同听水，春山独看云。
有疑仍了取，此外不须闻。
白土寺·正尔炎官火伞张
鲍壄
正尔炎官火伞张，幅巾来此坐僧房。
个中岂是全无暑，毕竟心清身自凉。
个中
疏山·夹道苍松六月寒
鲍壄
夹道苍松六月寒，尘埃只隔白云间。
重游恰是十年后，往事空惊一梦间。
杰阁漫夸新卜築，危亭不似旧跻攀。
凭谁说与矮师叔，投老求分一半山。...
尘埃
天柱峰·拄天屹页断鳌根
鲍壄

拄天屹页断鳌根，卧草蒙茸伏虎痕。
想见山中明月夜，有人长啸抱崑崙。


鲍壄的诗词名句全集
