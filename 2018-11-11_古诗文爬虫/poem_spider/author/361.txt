诗人:马戴
作品数目：160篇
朝代：唐代
诗人简介：马戴（799-869），字虞臣，唐定州曲阳（今河北省曲阳县，一说江苏省东海县或陕西省华县）人。晚唐时期著名诗人。武宗会昌进士。在太原幕府中因直言被贬龙阳尉，后逢赦回京。官终...
<<江行留别>> <<送春坊董正字浙右归觐>> <<答光州王使君>> <<早发故山作>> 
<<长安寓居寄赠贾岛>> <<汧上劝旧友>> <<灞上秋居>> <<出塞词>> 
<<落日怅望>> 

马戴的诗词全集

送朴山人归新罗
马戴
浩渺行无极，扬帆但信风。云山过海半，乡树入舟中。
波定遥天出，沙平远岸穷。离心寄何处，目断曙霞东。
离心
江行留别
马戴
吴楚半秋色，渡江逢苇花。云侵帆影尽，风逼雁行斜。
返照开岚翠，寒潮荡浦沙。余将何所往，海峤拟营家。
寒潮
灞上秋居
马戴
灞原风雨定，晚见雁行频。
落叶他乡树，寒灯独夜人。
空园白露滴，孤壁野僧邻。
寄卧郊扉久，何门致此身。
白露
楚江怀古三首其一
马戴
露气寒光集，微阳下楚丘。
猿啼洞庭树，人在木兰舟。
广泽生明月，苍山夹乱流。
云中君不降，竟夕自悲秋。
苍山
别家后次飞狐西即事
马戴
远归从此别，亲爱失天涯。去国频回首，方秋不在家。
鸣蛩闻塞路，冷雁背龙沙。西次桑干曲，洲中见荻花。
天涯
出塞词
马戴
金带连环束战袍，马头冲雪度临洮。
卷旗夜劫单于帐，乱斫胡兵缺宝刀。
连环
落日怅望
马戴
孤云与归鸟，千里片时间。
念我一何滞，辞家久未还。
微阳下乔木，远色隐秋山。
临水不敢照，恐惊平昔颜。
乔木
赠杨先辈
马戴
平生闲放久，野鹿许为群。居止邻西岳，轩窗度白云。
斋心饭松子，话道接茅君。汉主思清净，休书谏猎文。
松子
边城独望
马戴
聊凭危堞望，暗起异乡情。霜落蒹葭白，山昏雾露生。
河滩胡雁下，戎垒汉鼙惊。独树残秋色，狂歌泪满缨。
秋色
将别寄友人
马戴
帝乡归未得，辛苦事羁游。别馆一尊酒，客程千里秋。
霜风红叶寺，夜雨白苹洲。长恐此时泪，不禁和恨流。
红叶
关山曲·金甲耀兜鍪
马戴
金甲耀兜鍪，黄金拂紫骝。叛羌旗下戮，陷壁夜中收。
霜霰戎衣月，关河碛气秋。箭疮殊未合，更遣击兰州。
黄金
送春坊董正字浙右归觐
马戴
去觐毗陵日，秋残建业中。莎垂石城古，山阔海门空。
灌木寒樯远，层波皓月同。何当复雠校，春集少阳宫。
灌木
春日寻浐川王处士
马戴
碧草径微断，白云扉晚开。罢琴松韵发，鉴水月光来。
宿鸟排花动，樵童浇竹回。与君同露坐，涧石拂青苔。
青苔
答光州王使君
马戴
信来淮上郡，楚岫入秦云。自顾为儒者，何由答使君。
蜕风蝉半失，阻雨雁频闻。欲识平生分，他时别纪勋。
平生
早发故山作
马戴
云门夹峭石，石路荫长松。谷响猿相应，山深水复重。
餐霞人不见，采药客犹逢。独宿灵潭侧，时闻岳顶钟。
相应
长安寓居寄赠贾岛
马戴
岁暮见华发，平生志半空。孤云不我弃，归隐与谁同。
枉道紫宸谒，妨栽丹桂丛。何如随野鹿，栖止石岩中。
丹桂
汧上劝旧友
马戴
斗酒故人同，长歌起北风。斜阳高垒闭，秋角暮山空。
雁叫寒流上，萤飞薄雾中。坐来生白发，况复久从戎。
寒流
校猎曲·楚子畋郊野
马戴
楚子畋郊野，布罟笼天涯。浮云张作罗，万草结成罝。
意在绝飞鸟，臂弓腰镆鋣。远将射勾践，次欲诛夫差。
壮志一朝尽，他腰镆繁华。当时能猎贤，保国兼保家。...
壮志
春思·初日照杨柳
马戴

初日照杨柳，玉楼含翠阴。啼春独鸟思，望远佳人心。
幽怨贮瑶瑟，韶光凝碧林。所思曾不见，芳草意空深。

韶光
送从叔赴南海幕
马戴
洞庭秋色起，哀狖更难闻。身往海边郡，帆悬天际云。
炎州罗翠鸟，瘴岭控蛮军。信息来非易，堪悲此路分。
翠鸟
客行·路岐长不尽
马戴
路岐长不尽，客恨杳难通。芦荻晚汀雨，柳花南浦风。
乱钟嘶马急，残日半帆红。却羡渔樵侣，闲歌落照中。
落照
过野叟居
马戴
野人闲种树，树老野人前。居止白云内，渔樵沧海边。
呼儿采山药，放犊饮溪泉。自着养生论，无烦忧暮年。
山药
下第再过崔邵池阳居
马戴
岂无故乡路，路远未成归。关内相知少，海边来信稀。
离云空石穴，芳草偃郊扉。谢子一留宿，此心聊息机。
关内
夕次淮口
马戴
天涯秋光尽，木末群鸟还。夜久游子息，月明岐路闲。
风生淮水上，帆落楚云间。此意竟谁见，行行非故关。
游子
下第别郜扶
马戴
穷途别故人，京洛泣风尘。在世即应老，他乡又欲春。
平生空志学，晚岁拙谋身。静话归休计，唯将海上亲。
平生
寄终南真空禅师
马戴
闲想白云外，了然清净僧。松门山半寺，夜雨佛前灯。
此境可长住，浮生自不能。一从林下别，瀑布几成冰。
瀑布
秋郊夕望
马戴
度鸟向栖急，阴虫逢夜多。余霞媚秋汉，迥月濯沧波。
蔓草将萎绝，流年其奈何。耿然摇落思，独酌不成歌。
流年
送顾非熊下第归江南
马戴

无成西别秦，返驾江南春。草际楚田雁，舟中吴苑人。
残云挂绝岛，迥树入通津。想到长洲日，门前多白苹。

江南
送狄参军赴杭州
马戴
新官非次受，圣主宠前勋。关雪发车晚，风涛挂席闻。
海门山叠翠，湖岸郡藏云。执简从公后，髯参岂胜君。
海门
过故人所迁新居
马戴
金马诏何晚，茂陵居近修。客来云雨散，鸟下梧桐秋。
迥汉衔天阙，遥泉响御沟。坐看凉月上，为子一淹留。
淹留
落照·照曜天山外
马戴
照曜天山外，飞鸦几共过。微红拂秋汉，片白透长波。
影促寒汀薄，光残古木多。金霞与云气，散漫复相和。
散漫
宿崔邵池阳别墅
马戴
杨柳色已改，郊原日复低。烟生寒渚上，霞散乱山西。
待月人相对，惊风雁不齐。此心君莫问，旧国去将迷。
惊风
楚江怀古·惊鸟去无际
马戴
惊鸟去无际，寒蛩鸣我傍。芦洲生早雾，兰隰下微霜。
列宿分穷野，空流注大荒。看山候明月，聊自整云装。
无际
楚江怀古·野风吹蕙带
马戴
野风吹蕙带，骤雨滴兰桡。屈宋魂冥寞，江山思寂寥。
阴霓侵晚景，海树入回潮。欲折寒芳荐，明神讵可招。
回潮
远水·荡漾空沙际
马戴
荡漾空沙际，虚明入远天。秋光照不极，鸟影去无边。
势引长云断，波轻片雪连。汀洲杳难到，万古覆苍烟。
光照
夕发邠宁寄从弟
马戴
半酣走马别，别后锁边城。日落月未上，鸟栖人独行。
方驰故国恋，复怆长年情。入夜不能息，何当闲此生。
入夜
赠别北客
马戴
君生游侠地，感激气何高。饮尽玉壶酒，赠留金错刀。
雁关飞霰雪，鲸海落云涛。决去如征鸟，离心空自劳。
离心
夜下湘中
马戴
洞庭人夜别，孤棹下湘中。露洗寒山遍，波摇楚月空。
密林飞暗狖，广泽发鸣鸿。行值扬帆者，江分又不同。
扬帆
送吕郎中牧东海郡
马戴
假道经淮泗，樯乌集隼旟。芜城沙菼接，波岛石林疏。
海鹤空庭下，夷人远岸居。山乡足遗老，伫听荐贤书。
遗老
山行偶作
马戴
缘危路忽穷，投宿值樵翁。鸟下山含暝，蝉鸣露滴空。
石门斜月入，云窦暗泉通。寂寞生幽思，心疑旧隐同。
石门
巴江夜猿
马戴
日饮巴江水，还啼巴岸边。秋声巫峡断，夜影楚云连。
露滴青枫树，山空明月天。谁知泊船者，听此不能眠。
送田使君牧蔡州
马戴
主意思政理，牧人官不轻。树多淮右地，山远汝南城。
望稼周田隔，登楼楚月生。悬知蒋亭下，渚鹤伴闲行。
汝南
雀台怨·魏宫歌舞地
马戴
魏宫歌舞地，蝶戏鸟还鸣。玉座人难到，铜台雨滴平。
西陵树不见，漳浦草空生。万恨尽埋此，徒悬千载名。
漳浦
早发故园
马戴
语别在中夜，登车离故乡。曙钟寒出岳，残月迥凝霜。
风柳条多折，沙云气尽黄。行逢海西雁，零落不成行。
云气
赠别江客
马戴
湘中有岑穴，君去挂帆过。露细蒹葭广，潮回岛屿多。
汀洲延夕照，枫叶坠寒波。应使同渔者，生涯许钓歌。
夕照
宿翠微寺
马戴
处处松阴满，樵开一径通。鸟归云壑静，僧语石楼空。
积翠含微月，遥泉韵细风。经行心不厌，忆在故山中。
石楼
霁后寄白阁僧
马戴
苍翠霾高雪，西峰鸟外看。久披山衲坏，孤坐石床寒。
盥手水泉滴，燃灯夜烧残。终期老云峤，煮药伴中餐。
中餐
新秋雨霁宿王处士东郊
马戴

夕阳逢一雨，夜木洗清阴。露气竹窗静，秋光云月深。
煎尝灵药味，话及故山心。得意两不寐，微风生玉琴。

药味
关山曲·火发龙山北
马戴
火发龙山北，中宵易左贤。勒兵临汉水，惊雁散胡天。
木落防河急，军孤受敌偏。犹闻汉皇怒，按剑待开边。
龙山
塞下曲·旌旗倒北风
马戴
旌旗倒北风，霜霰逐南鸿。夜救龙城急，朝焚虏帐空。
骨销金镞在，鬓改玉关中。却想羲轩氏，无人尚战功。

马戴的诗词名句全集
金带连环束战袍，马头冲雪度临洮。 马戴。  <<出塞词>> 

出塞词。 露气寒光集，微阳下楚丘。 马戴。  <<楚江怀古三首其一>> 

楚江怀古三首其一。 猿啼洞庭树，人在木兰舟。 马戴。  <<楚江怀古三首其一>> 

楚江怀古三首其一。 聊凭危堞望，暗起异乡情。霜落蒹葭白，山昏雾露生。 马戴。  <<边城独望>> 

边城独望。 河滩胡雁下，戎垒汉鼙惊。独树残秋色，狂歌泪满缨。 马戴。  <<边城独望>> 

边城独望。 灞原风雨定，晚见雁行频。 马戴。  <<灞上秋居>> 

灞上秋居。 空园白露滴，孤壁野僧邻。 马戴。  <<灞上秋居>> 

灞上秋居。 卷旗夜劫单于帐，乱斫胡兵缺宝刀。 马戴。  <<出塞词>> 

出塞词。 孤云与归鸟，千里片时间。 马戴。  <<落日怅望>> 

落日怅望。 念我一何滞，辞家久未还。 马戴。  <<落日怅望>> 

落日怅望。 微阳下乔木，远色隐秋山。 马戴。  <<落日怅望>> 

落日怅望。 临水不敢照，恐惊平昔颜。 马戴。  <<落日怅望>> 

落日怅望。 落叶他乡树，寒灯独夜人。 马戴。  <<灞上秋居>> 

灞上秋居。 寄卧郊扉久，何门致此身。 马戴。  <<灞上秋居>> 

灞上秋居。 广泽生明月，苍山夹乱流。 马戴。  <<楚江怀古三首其一>> 

楚江怀古三首其一。 云中君不降，竟夕自悲秋。 马戴。  <<楚江怀古三首其一>> 

