诗人:吴溥
作品数目：4篇
朝代：明代
诗人简介：吴溥 (1363-1426) 字德润，号古压，江西省崇仁县人，名儒吴与弼之父。中举人后，因病未参加会试，以教书自娱。后入国子监，建文二年(1400)中进士二甲第一名，授翰林院编修。...
<<酬李卿·李卿好客天下无>> <<春日雨中示友人>> <<寄宋子环>> <<题金华宗原常双溪洗药图>> 


吴溥的诗词全集

酬李卿·李卿好客天下无
吴溥
李卿好客天下无，日日相过惟酒徒。
眼花耳热不复醉，瓶罄樽空还复酤。
去年解后留君第，七日疏狂淹客途。
近有新词来寄我，洒然清兴满江湖。...
江湖
春日雨中示友人
吴溥
二月已过三月临，茅堂寂寥常雨阴。
梅花白白落已尽，杨柳青青浑未深。
何日新晴出山郭，及时行乐称春心。
应须载酒穷幽赏，烂醉扶肩过竹林。...
春心
寄宋子环
吴溥
圣恩宽逐客，不遣过轮台。
谈笑潼关去，云霞仙掌开。
故乡深念汝，远道竟能来。
明日相思处，高秋鸿雁回。
远道
题金华宗原常双溪洗药图
吴溥
洗药临溪头，水流溪尾香。
居人饮溪水，百年跻寿康。
石路曲盘蛇，山花如锦黄。
日暮携药归，香风满衣裳。

吴溥的诗词名句全集
