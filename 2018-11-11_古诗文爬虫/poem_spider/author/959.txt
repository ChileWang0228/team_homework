诗人:金幼孜
作品数目：23篇
朝代：明代
诗人简介：金幼孜（1367-1431），名善，以字行，号退庵。汉族江右民系。 今江西省峡江县罗田镇徘山村人。建文二年（1400）进士，授户科给事中。永乐元年（1403）任翰林检讨。与吉水学士解缙同值...
<<早发清河>> <<早发兴和>> <<誓师毕随驾回营中马上赋>> <<次归化甸>> 
<<早发禽胡山>> <<次永安甸>> <<元夕赐午门观灯>> <<元夕午门观灯应制>> 
<<三月十日随驾猎海子上奉简胡学士杨庶子>> 

金幼孜的诗词全集

元夕午门赐观灯
金幼孜
五夜开阊阖，千官引佩珂。
御烟浮宝篆，华月送清歌。
岁久君恩重，时平乐事多。
金吾知不禁，试问夜如何。
平乐
早发兴和
金幼孜
未晓戒严程，鸣弓度塞城。
川云随地起，野火杂星明。
虎旅听笳动，銮旗傍跸行。
草清沙路软，浑觉马蹄轻。
马蹄
元夕午门观灯应制
金幼孜
阊阖重重夜不扃，琼楼十二敞银屏。
东风一曲升平乐，此夜都人尽许听。
升平
元夕午门赐观灯·鳌山新结彩
金幼孜
鳌山新结彩，列炬照晴天。
箫鼓瑶台上，星河绛阙前。
彩妆千队好，绣簇万花妍。
欢赏陪鸾驭，还歌《既醉》篇。
星河
早发清河
金幼孜
海色正苍凉，龙旗拂曙光。
雕戈寒映日，羽箭薄凝霜。
城阙云中近，关山笛里长。
天兵随杀气，万里扫搀抢。
关山
誓师毕随驾回营中马上赋
金幼孜
万里阴山道，平原入望赊。
天营高日月，辇路净风沙。
宝马衔金勒，苍龙绕翠华。
阳和随处满，草色遍天涯。
苍龙
次归化甸
金幼孜
御前传檄罢，歇马卸鞍鞯。
日落双旌晚，云开万幕连。
边声回朔吹，尘色蔽胡天。
敌忾心犹切，长歌北伐篇。
传檄
早发禽胡山
金幼孜
六师严号令，车骑肃前征。
塞月云中暗，胡尘雨后清。
沙鸡随箭落，野马近人惊。
咫尺闻天语，常依御辇行。
咫尺
次永安甸
金幼孜
大幕尘清虏气摧，六师奏凯六龙回。
妖氛扫地旄头灭，御气浮空雉尾来。
武帐平临天汉回，戍楼遥傍朔云开。
行人笑指京华近，北望红云拥上台。...
上台
元夕赐午门观灯
金幼孜
鳌山高耸架层空，万烛烧春瑞气融。
星动银河浮菡萏，天垂琼岛绽芙蓉。
行行彩队穿华月，曲曲鸾笙度好风。
自是太平多乐事，君王要与万方同。...
太平
三月十日随驾猎海子上奉简胡学士杨庶子
金幼孜
暖日融融静鼓鼙，条风拂拂动旌旗。
柳间饮马春泉细，花里闻莺昼漏迟。
近苑猎回犹赐馔，行宫朝罢更题诗。
晚来独向都城望，云拥蓬莱五色垂。...
行宫
扈从狩阳山次韵答胡学士
金幼孜
銮舆晓出五城东，从狩儒臣载笔同。
日下苍龙随玉仗，道前宝马载雕弓。
苑松承露枝皆白，岛树经霜叶尽红。
向晚笳声催叠鼓，军门校猎气偏雄。...
军门
扈从再狩武冈次学士胡公韵
金幼孜
晓瞻行殿侍岩皪，步入高峰路更遥。
铁骑蹴云开御道，苍鹰掠野上曾霄。
旌麾高下随山转，烟火依微隔树烧。
忝后词臣惭谫薄，几回扈跸逐行镳。...
烟火
西山霁雪
金幼孜
海上云收旭景新，连峰积雪净如银。
晴光回入千门晓，淑气先回上谷春。
瑶树生辉寒已散，琼林销冻暖偏匀。
玉堂相对题诗好，移席钩帘坐夕曛。...
相对
蓟门烟树·野色苍苍接蓟门
金幼孜

野色苍苍接蓟门，淡烟疏树碧氤氲。
过桥酒幔依稀见，附郭人家远近分。
翠雨落花行处有，绿阴啼鸟坐来闻。
玉京尽日多佳气，缥缈还看映五云。
...
缥缈
云山草堂为杨庶子赋
金幼孜
闻道幽居近翠微，好山多与白云齐。
柳塘日暖花争发，门巷春深鸟自啼。
酒醒每临松下坐，诗成闲向竹间题。
一从射策金门去，风雨年年梦建溪。...
风雨
春日随驾北征次清河
金幼孜
万乘统元戎，鸣銮出九重。
暖尘生辇路，晴雪照行宫。
旗影西山外，笳声落照中。
书生怀脱略，须敌万夫雄。
落照
次怀来·羽檄通宵急
金幼孜
羽檄通宵急，行宫出每迟。
漏声催鼓角，月影上旌旗。
风逐天香近，星随斗枋移。
中军严宿卫，传警尽熊罴。
行宫
次万全·画戟雕戈映晚天
金幼孜
画戟雕戈映晚天，辕门尽日鼓喧阗。
御前视草冰生砚，帐下题诗雪满毡。
楼堞平空开朔漠，关门斗绝锁胡烟。
六军坐睹旄头落，何待阴山羽檄传。...
关门
奉和学士胡公春日陪驾同游万岁山
金幼孜
凤辇游仙岛，春残花尚浓。
龙纹蟠玉砌，莺语度瑶宫。
香雾浮高树，祥云丽碧空。
五城双阙外，宛在画图中。
祥云
夏日喜雨写怀
金幼孜
粉署依丹禁，城虚爽气多。
好风天上至，凉雨晓来过。
翠岛浮香雾，瑶池澹绿波。
九重闲视草，时复幸銮坡。
瑶池
夏日喜雨写怀·夏过日初长
金幼孜
夏过日初长，连朝雨送凉。
卷帘书帙静，开户燕泥香。
赐果来东阁，分冰近御床。
小臣叨侍从，屡得被恩光。
侍从
夏日喜雨写怀·玉堂清切地
金幼孜
玉堂清切地，潇洒出氛埃。
雨点疏疏过，天香冉冉来。
隔花莺历乱，近水燕飞回。
朝退有余暇，新诗取次裁。

金幼孜的诗词名句全集
