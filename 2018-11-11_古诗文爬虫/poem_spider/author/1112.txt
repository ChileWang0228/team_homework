诗人:刘昌
作品数目：13篇
朝代：明代
诗人简介：刘昌（1424-1480）明代官吏、学者。字钦谟，号椶园，南直隶苏州府长洲（今江苏苏州）人。正统十年进士。授南京工部主事，迁河南提学副使，擢广东布政司左参政，博学多闻，工诗善文，藏...
<<八月三日直内阁>> <<春鸟图歌>> <<谒孝陵>> <<寄奚元启顾文之二进士>> 
<<无题·帘幕深沈柳絮风>> <<无题·杜鹃残梦五更余>> <<无题·玉鼎清香试水沉>> <<无题·辞汉仙人去不存>> 
<<无题·闲门疏雨立清寒>> 

刘昌的诗词全集

寄奚元启顾文之二进士
刘昌
天涯分手叹蹉跎，书剑功名近若何。
上苑啼莺春信早，楚江归梦月明多。
旧时诗社谁同饮，长日公庭客少过。
此意萧条总难写，东风肠断一悲歌。...
东风
八月三日直内阁
刘昌
翠玉楼台映碧虚，上皇曾此驻鸾舆。
当时官从皆能事，只说相如有谏书。
能事
谒孝陵
刘昌
佳气葱葱山势尊，草香犹藉辇来痕。
五更月照沧江树，万岁云开飨殿门。
周后神灵依上帝，汉皇基业付诸孙。
清平一曲今遭遇，惭愧春晖未报恩。...
上帝
和夏选部齐宿韵
刘昌
江郭风涛急晚舂，薄寒消息上梧桐。
忧添白发三千丈，梦历琼楼十二重。
龙气谁占冲斗剑，鲸声又起隔烟钟。
无媒不用逢人叹，且自同歌汉业丰。...
梧桐
和夏选部齐宿韵·寂寂寒窗隔市舂
刘昌
寂寂寒窗隔市舂，峄阳秋思满孤桐。
省中习静心多感，海上求仙路几重。
凉月九门闻刻漏，晴云双阙梦朝钟。
受釐谁得君王赐，应是从容奏岁丰。...
和夏选部齐宿韵·清斋孤悄坐更阑
刘昌
清斋孤悄坐更阑，灯下凉风鬓影寒。
建业曾劳三尺剑，求仙何用七星坛。
月明楼影翔丹凤，云烂箫声叫紫鸾。
岁宴江空身万里，有才不信济时难。...
丹凤
和夏选部齐宿韵·老鹤无声近石阑
刘昌
老鹤无声近石阑，湘帘高卷夜堂寒。
貂联官列风生坐，佩引仙流月满坛。
见说千金求骏马，空怜一腐笑鹓鸾。
移灯催草升平策，万里天门欲献难。...
骏马
春鸟图歌
刘昌
王生手持春鸟图，劝我试作春鸟歌。
凤凰不来碧梧老，喧啾奈此春鸟何。
黄鹂巧言紫燕舞，名花掩冉薰天和。
一双飞起白练带，纷纷引类无空柯。
画眉黄口弄奸丽，白头何事犹奔波。
瑶池...
岁月
无题·帘幕深沈柳絮风
刘昌
帘幕深沈柳絮风，象床豹枕画廊东。
一春空自闻啼鸟，半夜谁来问守宫。
眉学远山低晚翠，心随流水寄题红。
十旬不到门前去，零落棠梨野草中。...
流水
无题·杜鹃残梦五更余
刘昌
杜鹃残梦五更余，人在长安远索居。
贝锦有言谗巷伯，黄金无计买相如。
月明沧海添珠泪，云冷关河滞雁书。
睡起闲将宫烛剪，蝉纱光映碧窗虚。...
沧海
无题·玉鼎清香试水沉
刘昌
玉鼎清香试水沉，湘帘如雾碧窗深。
闲中次第占花信，梦里分明见藁砧。
临镜慵妆蝉钿翠，倚阑失堕凤钗金。
东风一夜芭蕉绿，亦似含愁卷半心。...
东风
无题·辞汉仙人去不存
刘昌
辞汉仙人去不存，偶因消渴望金盆。
晚风邻笛吹花落，秋雨门铺上藓痕。
曾见鸣銮迎帝子，岂知灵鹊误天孙。
沉香亭北春如海，招得三生石上魂。...
帝子
无题·闲门疏雨立清寒
刘昌
闲门疏雨立清寒，罗帕无人借字看。
草色天涯迷处所，花阴日午上阑干。
春情不射屏中雀，秋影孤停镜里鸾。
碧海茫茫空复夜，西风吹破烂银盘。...

刘昌的诗词名句全集
