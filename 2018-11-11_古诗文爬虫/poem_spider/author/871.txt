诗人:黄姬水
作品数目：36篇
朝代：明代
诗人简介：黄姬水（1509-1574），初名道中，字致甫，又字淳父。南直隶苏州府吴县（今属江苏）人。黄省曾之子。幼聪慧，早年曾侍奉文徵明，书法学祝允明，又力学於虞世南、王宠二家。著有《贫士...
<<访文德承摄山耕寓>> <<赋得罗帐春风吹>> <<同顾仲常访郭次父>> <<息园赏杏花得枝字>> 
<<息园赏芍药得寒字>> <<赋得长干柳>> <<丙辰除夕>> <<金陵寒食>> 
<<寄张幼于吴山读书>> 

黄姬水的诗词全集

金陵古意·杏子雨晴天气寒
黄姬水
杏子雨晴天气寒，追寻桃李畏花残。
朱雀航头南去路，酒旗悬处是长干。
去路
正月晦日集市隐园得莺字
黄姬水
水竹为园池馆清，春光婉婉媚新晴。
月逢凋荚今朝尽，人是看花昨日酲。
一望一迷著地柳，半啼半涩出林莺。
追随胜赏堪行乐，把酒番多芳岁情。...
把酒
金陵寒食
黄姬水
禁烟时节若为情，春草芊芊春水生。
不挽人行唯路柳，惯催花落是宫莺。
秋千影里娇嘶马，醴酪香中白泛饧。
风雨满城愁旅鬓，怕言明日是清明。...
明日
除夕与金子坤郭次父登冶城后集小寓
黄姬水
散步崇冈后，明灯绿酒初。
那堪惜除岁，又复感遗墟。
寒柝严城急，春星短屋疏。
明朝问生计，犹是一床书。
生计
金陵古意·吴姬整钏安钗梁
黄姬水
吴姬整钏安钗梁，共道采花胜采桑。
迷子洲边惊翡翠，莫愁湖里逐鸳鸯。
翡翠
同顾仲常访郭次父
黄姬水
问隐白云乡，奇峰度石梁。
花深疑路绝，鸟下觉原长。
门闭青山影，溪流玉树香。
知君不出户，来就管宁床。
溪流
息园赏芍药得寒字
黄姬水
浅白深红开合欢，丝丝香雨昼难干。
直须一日三百盏，无那东风十二栏。
水上新传锦字艳，楼头长怨玉箫寒。
可怜春色随花尽，留兴还应带月看。...
春色
赋得长干柳
黄姬水
春烟袅袅雨蒙蒙，梁苑隋堤一梦中。
纤叶空怜半江水，残丝犹怯五更风。
永丰园里情无限，苏小门前路乍通。
寄语飞花好栖泊，莫教飘荡恨西东。...
无限
寄张幼于吴山读书
黄姬水
十载东林尘外踪，渔歌樵唱上方钟。
诗成尽染烟霞色，性定应同土木容。
破戒常持社中酒，捐囊曾买路傍松。
重谿回壑犹嫌近，更入吴山第一峰。...
渔歌
沈嘉则过访迟魏季朗不至
黄姬水
吴宫一草堂，萝竹径全荒。
吕驾遥相命，嵇琴静以张。
云移峰驻影，花落树留香。
绿酒怀人处，空除半夕阳。
夕阳
新羽·彩翼双翻玉
黄姬水
彩翼双翻玉，芳春半及韶。
炎洲初化日，丹穴欲摩霄。
柳外栖犹弱，花间舞乍娇。
昭阳一片影，偏怯晓风飘。
中秋集定慧寺时自金陵暂归
黄姬水
共喜中秋河汉明，东林坐见月华生。
青天不染金波冷，古寺无人玉漏清。
竹柏空阶交藻影，蛩蒐深巷杂砧声。
故乡番作思家梦，此夜长安儿女情。...
故乡
金陵古意
黄姬水
小妇家住金陵步，门前朝暮扬子潮。
采花莫采无根草，折柳须折最长条。
扬子
金陵古意·绮罗逐队沸歌讴
黄姬水
绮罗逐队沸歌讴，尽在东城南陌头。
本为春愁拾芳草，争如芳草又牵愁。
送汪太学游江都
黄姬水
蔷薇芍乐与茱萸，无数芳菲傍酒墟。
惟有蕃釐仙观里，一株玉蕊世间无。
世间
嘲何生·洞房昨夜春风生
黄姬水
洞房昨夜春风生，燕子重来花又新。
帐里犹思返魂术，妆前仍作画眉人。
画眉
题董姬描像寄远
黄姬水
山为眉黛水为裙，十二峰头一片云。
寄与罗帏孤凤影，欲教无地不随君。
访文德承摄山耕寓
黄姬水
访尔岩栖者，迢迢披荔从。
闲扉挂层瀑，危路隐千峰。
白首鷞裘客，青山石户农。
浮生能几日，一别十年逢。
迢迢
赋得罗帐春风吹
黄姬水
罗帐香垂薄，春风暖拂轻。
不能将断梦，番为搅芳情。
镜里催花落，衾边唤月生。
妾躯还借尔，晨发度辽城。
春风
息园赏杏花得枝字
黄姬水
平津旧辟招贤馆，乘兴来寻惬赏期。
南陌青旗醮甲酒，东风小苑断肠枝。
游丝日暖即横路，舞燕泥香故掠池。
见说醉花宜及昼，可能辜负艳阳时。...
辜负
丙辰除夕
黄姬水
天涯滞客当穷纪，绿酒灯前意不欢。
中岁流年偏觉易，后时行路转教难。
梦惊故国重云远，影伴空山积雪寒。
可叹雄心随白发，向人羞作卧龙看。...
山积
过史孝廉冰壶馆
黄姬水
过尔林居僻，云霞一径通。
形驱百年内，心赏几人同。
日晚花房合，秋深燕垒空。
物华闲玩久，不觉夕阳红。
花房
郊居·卜筑傍寒郊
黄姬水
卜筑傍寒郊，机心久已抛。
圃花蛾作茧，门树鹤为巢。
但自能齐物，何须著《解嘲》。
竹窗僧去后，明月满衡茅。
解嘲
送皇甫百泉兵宪滇南
黄姬水
滇南万里宫游人，此地山川辟自秦。
蜀帝犹啼杜宇血，汉皇空祀碧鸡神。
晴岚雾湿常疑雨，寒涧花开不待春。
君去宣威到夷落，白狼槃木定来宾。...
来宾
金子坤姚元白陈子野盛仲交余伯祥招饮永宁寺
黄姬水
青郊歇马拂吴钩，萍聚天涯共白头。
久舍新丰唯命酒，长谣故国一登楼。
林残半壑飞寒雨，潮落空江急暮流。
世路风烟悲去住，莫辞西日醉箜篌。...
落空
张太学载酒同刘侍御彭秀才石佛院看芍药因怀
黄姬水
山绕吴宫旧馆娃，清江曲曲绿杨斜。
偶移画躭同杯酒，不道空门有艳花。
白日帘栊堪幕雾，夕阳栏槛更添霞。
美人不见偏惆怅，欲折琼枝感岁华。...
夕阳
早春同彭孔加章道华袁鲁望刘子威陪王元美兄
黄姬水
为爱名园胜日来，华筵还喜接仙才。
池边挂柳偏宜月，雪后看花尽是梅。
宿酒未醒仍纵饮，新诗频就更教裁。
总言今岁春逢闰，九十韶光祇易催。...
新诗
落梅·昨日看花花影重
黄姬水
昨日看花花影重，重来惆怅几枝空。
随萍半积芳池上，学絮全飘画阁东。
秦陇迢遥悲夜月，汉宫憔悴怯春风。
临觞莫恨凋零尽，留得邻家玉笛中。...
憔悴
金陵古意·青门柳枝藏暮鸦
黄姬水
青门柳枝藏暮鸦，经过游子未还家。
桃叶渡头可怜水，胭脂井上断肠花。
可怜
金陵古意·聚宝城门平旦开
黄姬水
聚宝城门平旦开，倾都士女眺香台。
夕阳官路游人散，竞折花枝插鬓回。
夕阳
金陵古意·金陵百斛蒲萄醲
黄姬水
金陵百斛蒲萄醲，丝骑香车横复纵。
昨日蒋祠歌舞散，今朝梅庙又相逢。
歌舞
金陵古意·四照三英蕊蕊新
黄姬水
四照三英蕊蕊新，绿丝郤底动香尘。
镇日江头看不足，门前又唤卖花人。
镇日
金伯祥席上送吴黎二贡士下第归岭南
黄姬水
相思吴越已经春，此日相逢啼渼新。
世路销魂惟有别，君今况是泣珠人。
销魂
毗陵道中·劳歌江上采江蓠
黄姬水
劳歌江上采江蓠，一日愁添鬓几丝。
借问客心何处折，渡头灯火落帆时。
渡头
醉起·山中长日卧烟霞
黄姬水
山中长日卧烟霞，车马无尘静不哗。
石上酒醒天已暮，一帘月色覆桐华。
月色
柳·南陌香尘逐马蹄
黄姬水
南陌香尘逐马蹄，东园桃李共成蹊。
春来树树花先发，独有垂杨叶早齐。

黄姬水的诗词名句全集
