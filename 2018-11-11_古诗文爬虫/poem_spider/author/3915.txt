诗人:杨蟠
作品数目：118篇
朝代：宋代
诗人简介：杨蟠（约1017-1106）北宋官员、诗人。字公济，别号浩然居士，章安人，一作钱塘。庆历六年进士，为密、和二州推官。元佑四年苏轼知杭州时，蟠为通判，以知寿州卒，为官清廉，深得民心...
<<白沙泉·不见泉来穴>> <<登孤屿·把麾何所往>> <<次韵和酬>> <<寄勉冲晦速和拙作>> 
<<寄东山禅师>> <<华胥台·歌舞飘飘百尺台>> <<虎跑泉·天藏物启有灵根>> <<熙春园·桃源未识恐微茫>> 
<<宿永安方丈书呈东山禅师>> 

杨蟠的诗词全集

钱塘江上·一气连江色
杨蟠
一气连江色，寥寥万古清。
客心兼浪涌，时事与潮生。
路转青山出，沙空白鸟行。
几年沧海梦，吟罢独含情。
空白
次韵和酬·不问猿崖鸟道深
杨蟠
不问猿崖鸟道深，携筇著屐伴君寻。
山中桂子惊寒夜，雪后梅花盒岁阴。
欲住更逢青眼顾，相看须尽白头吟。
他年若续高僧传，未放汤休与道林。...
白头
初冬同晤贤二师登映发亭望会稽
杨蟠
我有二林侣，相邀步寒日。
超然人外游，下见众山出。
木叶落已静，乾坤欠萧瑟。
浮云当空翻，惨惨百鸟没。
欲辨越中岸，青烟易为失。
山川何寂寥，宫阙犹仿佛。
谁是古来者，念之难财述。...
功名
白沙泉·不见泉来穴
杨蟠
不见泉来穴，沙来落细声。
夜高寒月漾，银汉太分明。
高寒
松江·帆落帆开两渡头
杨蟠
帆落帆开两渡头，洞庭木叶扰离愁。
青山带日低平野，白浪随风过别洲。
月静沙寒知雁宿，云深水暖羡鱼游。
画桥隐隐横天汉，人度空中影倒流。...
空中
赠仰孝子·思亲庐墓隐西山
杨蟠
思亲庐墓隐西山，竹屋萧然月坞间。
有道自高尘世外，无心得共野云闲。
姓名达远邦符奏，束帛荣沾帝泽颁。
不见孝廉人已久，东嘉今喜识曾颜。...
孝廉
喜闻中丞包公称职有书
杨蟠
薛宣执法动朝廷，丙魏如今亦有声。
公道未亡犹可立，世人不惯却须惊。
幅员润泽嘉谋进，台阁风流故事明。
时论已兼言责重，莫教天下笑虚名。
 ...
风流
澄江门·独上高楼望海门
杨蟠
独上高楼望海门，青山几点送归船。
寒光淡淡浮红日，晓色冥冥散白烟。
浦外落霞争倦烧，池中流水自鸣弦。
扶栏下见蓬莱影，一半仙魂在月边。...
中流
翠幄轩·海榕树倒出
杨蟠
海榕树倒出，皮斡亦轮囷。
或问寿几许，千年为一春。
登孤屿·把麾何所往
杨蟠
把麾何所往，海上有名山。
潮落鱼堪拾，云低雁可攀。
一城仙岛外，双塔画图间。
当路谁知己，天应赐我闲。
画图
次韵和酬
杨蟠
数百招提隐乱峰，苍茫岂复辨君钟。
春含未得黄鹂报，路转唯寻白鹿踪。
庵在月边长不锁，兴来天外忽相逢。
山人莫笑衣冠客，亦有鸿来待赁舂。...
相逢
寄勉冲晦速和拙作
杨蟠
冲晦僧儒诗者豪，尤怜赖汝壮方袍。
一千篇兴时无敌，三十年功格最高。
白发逢春今更勇，清吟彻老莫辞劳。
何朝始肯将珠玉，却报仙人换木桃。...
无敌
寄东山禅师
杨蟠
高卧西林月，孤间独见君。
杖藜探涧水，欹枕看山云。
鹿过河人见，猿啼只自闻。
篇章知几首，寄我莫辞勤。
篇章
华胥台·歌舞飘飘百尺台
杨蟠
歌舞飘飘百尺台，半天龙麝散香煤。
初愁翠袖凌风去，却骑飞鸾下月来。
云杪一声闻玉笛，露华千点落金杯。
我缘众乐狂方盛，园锁从教日日开。...
半天
虎跑泉·天藏物启有灵根
杨蟠
天藏物启有灵根，玉乳银浆岂易分。
净鉴当空寒自照，流珠落涧远先闻。
润生冉冉双林雨，香出蒙蒙一井云。
今日石鱼行酒地，次山重为勒铭文。...
蒙蒙
熙春园·桃源未识恐微茫
杨蟠
桃源未识恐微茫，每坐青林惯日长。
鱼鸟自同千里乐，风烟漫逐一城香。
竹围月色来深院，花引春情过短墙。
人世定知何处好，且勤诗酒惜年光。...
春情
宿永安方丈书呈东山禅师
杨蟠
千年道在高僧传，未论诗人更有评。
曾著文章原大道，独推性命济群生。
白云已锁山间寺，流水空传世上名。
林远不闻钟磬作，五更幽鸟转春声。...
传世
时燕堂·吏隐盂城九十旬
杨蟠
吏隐盂城九十旬，丰年日日是佳辰。
赋成席上犹飞雪，歌动梁间已落尘。
此地谁为爱酒伴，他时傥忆种花人。
五坛芍药齐教放，何处扬州更觅春。...
种花
石桥·金毫五百几龙尊
杨蟠
金毫五百几龙尊，隐隐香山圣迹存。
方广寺开无俗路，优昙花现有灵根。
一峰突岸临天壁，双涧淙桥透石门。
今日不将心洗尽，更从何处觅真源。...
石门
山中回忆东山老
杨蟠
山游兴发特寻君，屐齿筇枝绕四邻。
峰北看去忘世务，涧南听水得天真。
名高寂寞存僧史，林下风流似晋人。
何日枇杷苦笋熟，却游未减去年春。...
风流
去郡后作·为官一十政
杨蟠
为官一十政，宦游五十秋。
平生忆何处，最忆是温州。
思远城南曲，西岑古渡头。
缘觞春送酒，红烛夜行舟。
不敢言遗爱，惟应念旧游。
凭君将此句，寄写谢公楼。...
念旧
平南谣·海南山似刀
杨蟠
海南山似刀，溪恶如发弩。
溪山毒烟中人骨，水有蛟蜃陆豺虎。
蛮人徭贼行若飞，纵火劫民杀官府。
溪中之水涨赤血，山头积尸变成土。
经年斗战兵已穷，磔将屠城不可数。
官家发军救死...
官家
墨池怀古·书画尝闻晋右军
杨蟠
书画尝闻晋右军，当时深遁乐天真。
空山寂寞人何在，一水泓澄墨尚新。
灵连也思轻印绶，季鹰还解忆鲈莼。
高风夐古应相照，共是知几此避身。...
印绶
早过天竺呈明智及同游二老
杨蟠
雨夜灵峰卧竹床，平明屐齿到云堂。
门前雨过新溪满，石上风回旧草香。
山抱钟声圆不散，雪铺瓦面冷无光。
理公莫怪诗相恼，今日偕行总姓汤。...
平明
约冲晦宿东山禅寺精舍先寄
杨蟠
上人合动林间兴，吾恨衰迟学谢安。
纳屐操筇那有限，吹云落雨漫无端。
先凭报信春枝破，预想分题雪屋寒。
林下不谙人世苦，笑将双鬓与君看。...
预想
游天竺上寺呈东山仲灵冲晦
杨蟠
入林已忻猿鸟乐，共傲浮生胜大还。
身外是非云不击，社中留恋雨相关。
篮舆寂寞愧彭泽，拄杖风流肖德山。
寄语葛洪岩下水，莫流表梦落人间。
 ...
风流
游灵隐遇雨呈普慈及二诗翁
杨蟠
山老未容山客去，故将云阵锁山门。
雨催晚色凝诸岭，雷送春声落后村。
今夜青林妨月上，故人白首把诗论。
来朝山水终瀰泛，策杖相随讨涧源。...
朝山
游山归遇雨呈仲灵冲晦
杨蟠
九里松门雪过时，篮舆袅袅碍松枝。
雨留宿客还斜落，风送行人亦倒吹。
华表忽惊黄鹤反，耳中犹带白猿悲。
来朝弗著登山屐，可避君呼谢客儿。...
谢客
忆越·蓬莱阁面对青山
杨蟠
蓬莱阁面对青山，地上游人半是仙。
渔浦夕阳横挂雨，鉴湖春浪倒垂天。
高城尚锁当时月，故殿空留几处烟。
长爱剡溪堪乘兴，雪中曾棹子猷船。...
乘兴
永嘉·一片繁华海上头
杨蟠
一片繁华海上头，从来唤作小杭州。
水如棋局分街陌，山似屏帏绕画楼。
是处有花迎我笑，何时无月逐人游。
西湖宴赏争标日，多少珠帘不下钩。...
西湖
蟠雪夜登浦金楼远望西山忆仲灵洒然有迈世之
杨蟠
家占西湖岛上云，雪光月色更侵魂。
兴来烂漫心空老，诗罢苍茫眼正昏。
晋国衣冠何处觅，梁朝殿阁俨犹存。
思君不及山阴夜，遥望青松听雪猿。
 ...
衣冠
练江亭·寒光万顷淡高秋
杨蟠
寒光万顷淡高秋，粉壁朱栏净客愁。
晚月萧萧闻落叶，晴天厉厉数飞鸥。
烟横绝岛疏难卷，月在平波莹不流。
怀抱未忘知有处，且吟风笛醉沧州。...
风笛
甘露寺·沧江万里对朱栏
杨蟠
沧江万里对朱栏，白鸟群飞云复还。
云捧楼台出天上，风飘钟磬落人间。
银河倒泻分双月，锦水西来转几山。
今古冥冥谁借问，且持玉爵破愁颜。...
楼台
次韵奉酬·腊后东风扫翠微
杨蟠
腊后东风扫翠微，同看芳柳破春机。
三宵听水都无梦，四日登山未肯归。
野老止凭云送客，家人应笑雨沾衣。
君诗兼简佳公子，只恐囊倾一夜飞。...
公子
次韵奉和·闻说西庵好
杨蟠
闻说西庵好，藤州恐不归。
延年松可食，避世草堪衣。
山坞雪应滚，林端梅亦稀。
犹怜二禅老，佳句及城扉。
山坞
次韵·零落东山老佛师
杨蟠
零落东山老佛师，古来独往似君稀。
雪边气候春将破，林下神情句欲飞。
后日当寻慧远社，何人更赠大颠衣。
一篇感发浑闲事，须脱青衫动少微。...
闲事
次韵奉酬·几夕论诗坐石窗
杨蟠
几夕论诗坐石窗，怜君百首妙无双。
句牵野兴侵孤月，恼乱词源涌大江。
数纸忽然来竺岭，千年犹可照吴邦。
相思未免还相挑，莫竖旗旛却诈降。...
无双
次韵奉酬·猿声未落鸟声愁
杨蟠
猿声未落鸟声愁，笋发花开涧水流。
还对春风惊节物，漫思野老傍林邱。
古人得道多深隐，贤守知名贵早收。
林下频过君莫怪，自看骨相匪对侯。...
知名
次韵和酬·山风亦会山人意
杨蟠
山风亦会山人意，卷尽天纷扫雪花。
明月当楼情已兴，碧云落纸句还佳。
天威忽应通物，仙侣相便合姓麻。
群动已消林木响，卧看星斗隔窗纱。...
星斗
莼菜·休说江东春水寒
杨蟠
休说江东春水寒，到来且觅鉴湖船。
鹤生嫩顶浮新紫，龙脱香髯带旧涎。
玉割鲈鱼迎刃滑，香炊稻饭落匙圆。
归期不待秋风起，漉酒调羹任我年。...
调羹
次韵和酬·林扉厌听雨声频
杨蟠
林扉厌听雨声频，为惜春风只九旬。
裛扑山花将放杏，侵寻岁月已过人。
何时好去游南涧，每夜空来望北辰。
愁坐更无车马客，独怜诗笔谩相亲。...
北辰
次韵和酬·涧南一啸清风发
杨蟠
涧南一啸清风发，林下重来白日长。
云远石深连鹫岭，水寒沙浅似鱼梁。
漫因野老询前事，间伴幽人撷众芳。
更欲穷源情未已，知君嗔我索归忙。...
白日
春日独游南园
杨蟠
天净鸟飞远，路幽花自香。
春风吹草木，野水满地塘。
事去青山在，人间白日长。
兴来搔短发，此意久难忘。
白日
除夕次东坡守岁韵
杨蟠
人生无百年，谁问岭龟蛇。
容颜镜水换，老丑不可遮。
殷勤守此岁，来岁复如何。
南邻祭竈喧，北里驱傩哗。
须臾罢元为，但听楼鼓挝。
明朝四十过，暮景真易斜。
初心自慷慨，白首还蹉跎。...
少年
朝宗门·百尺楼高四望中
杨蟠
百尺楼高四望中，云深一雁度长空。
人间砧杵催寒事，郭外箫笙逐土风。
天带江山元自好，地流河汉忽相通。
丹心直北看飞雪，往往随花入帝宫。...
河汉
就食·未知田上劳
杨蟠
未知田上劳，徒厌鼎中味。
及与农事接，方惊食者贵。
余生寡营求，念此岂易致。
况敢怀寸录，平居但羞愧。
羞愧
澄江亭·万里松州对海门
杨蟠
万里松州对海门，苍亭缥缈出飞堂。
东浮不碍三江下，北转无声百谷滨。
月静秋纹收白縠，天横暮色变黄银。
风流小谢千年外，解咏消愁更有人。...
暮色
陪润州裴如晦学士游金山回作
杨蟠
世上蓬莱第几洲，长云漠漠鸟飞愁。
海山乱点当轩出，江水中分绕槛流。
天远楼台横北固，夜深灯火见扬州。
回船却望金陵月，独倚牙旗坐浪头。...
灯火
飞来峰·飞来天竺远
杨蟠
飞来天竺远，山秀已含春。
不遇名僧识，千年岂有神。
天竺
枫木坞·太平云外客
杨蟠
太平云外客，行采老山中。
莫叹秋霜早，君看世上枫。

杨蟠的诗词名句全集
