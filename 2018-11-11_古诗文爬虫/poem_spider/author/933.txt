诗人:李先芳
作品数目：33篇
朝代：明代
诗人简介：号北山，祖籍湖北监利，其祖迁居濮州李庄（今李进士堂村）。先芳生而早慧，美风姿，20岁中举，明嘉靖二十六年（1547）中进士，翌年任新喻知县。二十九年（1550）升为户部主事，不久改任刑部...
<<腊日·腊日烟光薄>> <<滩头·春江两岸阔>> <<春日登楼作>> <<江上晚行>> 
<<雨中投仙姑寺>> <<春思·渝州正二月>> <<暮春·和风搅亭竹>> <<义门晓行>> 
<<何明府邀宴荆山>> 

李先芳的诗词全集

腊日·腊日烟光薄
李先芳
腊日烟光薄，郊园朔气空。
岁登通蜡祭，酒熟醵村翁。
积雪连长陌，枯桑起大风。
村村闻赛鼓，又了一年中。
暮春·和风搅亭竹
李先芳
和风搅亭竹，稚笋欲交加。
藻思添芳草，春愁剧落花。
檐栖黄口雀，林乳白头鸦。
坐惜青阳暮，空悲两鬓华。
白头
玉阶怨·蟋蟀鸣玉阶
李先芳
蟋蟀鸣玉阶，梧桐落金井。
纨扇本生凉，错恨秋风冷。
秋风
新秋西郊杂兴
李先芳
因看木槿落花稀，更惜年光似鸟飞。
斗酒黄鸡堪共乐，青山无恙故人非。
无恙
滩头·春江两岸阔
李先芳
春江两岸阔，细雨片帆斜。
古戍收残市，寒潮带浅沙。
风偏舟倚濑，春尽鸟啼花。
桑柘依依绿，渔矶三五家。
三五
雨中投仙姑寺
李先芳
雨中投古刹，江岸少人行。
立马候松径，呼僧问寺名。
断碑经火尽，荒草入秋平。
惟有枫林树，泠泠清梵声。
泠泠
义门晓行
李先芳
曙色起林鸦，青天明晓霞。
蒹葭晞白露，墟里带清沙。
老骥长途怯，新鸿一字斜。
不知时序晚，野菊有黄花。
黄花
伯宗席对月再别吉夫得声字
李先芳
几醉长安月，因君万里行。
片云随袂断，疏影入帘清。
小径花生色，微霜雁有声。
他时三五夕，一见一含情。
三五
闺情·月宇开天镜
李先芳
月宇开天镜，高楼试晚妆。
秋风吹桂树，双燕语雕梁。
秋风
小亭即事
李先芳
绿杨垂穗噪新鸦，竹里茅亭一径斜。
不是山人携酒至，小园闲杀碧桃花。
碧桃
何明府邀宴荆山
李先芳
名山堪载酒，驿使暂停车。
斜日长淮水，春风一县花。
平崖喧立马，深树点归鸦。
更坐莓苔上，残尊照落霞。
停车
春日山庄
李先芳
得归仍喜故园春，日日花前倒葛巾。
自惜年光催短鬓，平分春色与东邻。
啭枝黄鸟争歌妓，拖雨绯桃似醉人。
华发青山莫相笑，初衣会见出风尘。...
黄鸟
云津送袁生之京
李先芳
曲水平桥江岸斜，云津门外送仙槎。
离亭握手愁将夕，远道逢春鬓易华。
二月行人折杨柳，一年心事问桃花。
兰桡泊处东风遍，细雨楼台燕子家。...
心事
暮春初过山庄
李先芳
山人本性爱山居，弭节春游过草庐。
短砌雨余芳草合，小亭风定落花初。
拂尘下榻惊梁燕，开箧抽书走壁鱼。
更辟岩扉频洒扫，能无长者命巾车。...
洒扫
车遥遥·膏车何草草
李先芳
膏车何草草，遥遥万里道。
远道莫致思，倚轮望见之。
只轮不可行，去客难为情。
驾车策马轮已远，肠中车轮载君返。...
遥遥
皖江·皖江阴乍晴
李先芳
皖江阴乍晴，鳞鳞秋浪生。
岸回村树隐，潮落海云平。
鱼米舟中市，人烟水上城。
不须遥问渡，前路是浮萍。
浮萍
新池·松峰高接天
李先芳
松峰高接天，合沓四山连。
马怯新池水，人投野烧烟。
飗飗风出谷，齿齿石成川。
诘曲袁江路，心苏百折前。
圆觉寺晚坐
李先芳
片片归林鸟，微微出寺钟。
僧门掩秋色，明月在高松。
秋色
春日登楼作
李先芳
长堤芳草初青，古庙垂杨几树。
登楼不见山村，知在杏花深处。
杏花
由商丘入永城途中作
李先芳
三月轻风麦浪生，黄河岸上晚波平。
村原处处垂杨柳，一路青青到永城。
处处
石城乐·石城城下接隋堤
李先芳
石城城下接隋堤，绿树红楼桃叶溪。
到日江头劳借问，莫愁家在画桥西。
石城
宫词·玳瑁琵琶缀玉环
李先芳
玳瑁琵琶缀玉环，为囊盛裹绣双鸾。
自从学得朝元曲，不对君王不敢弹。
玉环
江上晚行
李先芳
褰帷方出郭，江上欲黄昏。
却望东原道，青山蔽县门。
蝉鸣月里树，犬吠水边村。
何处分渔火，芦花隐钓<舟仑>。...
芦花
春思·渝州正二月
李先芳
渝州正二月，日夜雨潇潇。
石濑添新涨，江风送落潮。
春催花影薄，林杂鸟声娇。
楚客多归思，长天坐寂寥。
寂寥
一斋·一斋容膝处
李先芳
一斋容膝处，高枕谢招寻。
稚笋初平槛，新鸦未出林。
闲情芳草地，春恨落花心。
更爱前溪好，千章绿树阴。
树阴
暮春怀归
李先芳
风雨春迟暮，江湖日阻修。
羁心身外遣，归计梦中求。
花落啼莺尽，泥香乳燕留。
年年问津者，空买钓鱼舟。
江湖
立秋后一日助甫见访得霜字
李先芳
屏居对芳草，同病喜相将。
阑暑人如醉，新秋鬓有霜。
虫鸣风雨夕，萤点薜萝墙。
后夜看牛女，还期就一觞。
风雨
新秋钓鱼台宴集兼赠倪若谷秘书得中字
李先芳
古寺凉蝉嘒晚风，钓鱼台近濯龙宫。
波摇树色浮天上，山写秋容入镜中。
莲社旧游花落尽，濠梁乐事鸟啼空。
临流不醉新丰酒，笑杀沧浪把钓翁。...
沧浪
江雨·西山带雨痕
李先芳
西山带雨痕，南浦生秋草。
烟中树若荠，波上舟如鸟。
郊行即事
李先芳
城南黄叶逐人飞，城上寒鸦噪晚饥。
老树荒村停落照，遥遥山寺一僧归。
落照
春望·芳草萋迷一径斜
李先芳
芳草萋迷一径斜，澹烟疏雨噪新鸦。
城南春色浓于酒，醉杀千林桃杏花。
春色
双沟夜雨
李先芳
风雨萧萧入暮天，孤村黄叶锁寒烟。
官衙儿女应相说，今夜羁栖何处边。
儿女
遗兴呈宋山人
李先芳
落魄金门老岁星，归来调笑眼双青。
高楼坐拥如花妾，月下弹筝倚醉听。

李先芳的诗词名句全集
