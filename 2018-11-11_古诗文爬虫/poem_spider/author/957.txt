诗人:陈沂
作品数目：25篇
朝代：明代
诗人简介：陈沂（1469-1538）[明]，字号：宗鲁、鲁南、石亭、小坡。 浙江鄞县(今浙江宁波)人，擅长书法及山水，以医籍居南京。初学宗鲁，后改鲁南，号石亭。少年时慕苏轼学行，因号小坡。正德...
<<江上呈华玉>> <<宫柳·袅袅春声里>> <<还宫·宝骑出长杨>> <<内苑涵碧亭>> 
<<放内苑诸禽>> <<正旦即事>> <<平台·海气生华蜃>> <<龙舟坞·帝舸频催发>> 
<<吹角·南楼吹角正黄昏>> 

陈沂的诗词全集

龙舟坞·帝舸频催发
陈沂
帝舸频催发，初开水殿时。
苍龙出海国，紫凤浴天池。
夺锦星桥断，穿杨月树披。
于今芳坞闭，闻自内家知。
开水
宫柳·袅袅春声里
陈沂
袅袅春声里，阴阴晓色中。
缕垂金屋暗，花散玉楼空。
凝露啼秦苑，因风斗楚宫。
不知行辇处，几树近帘栊。
袅袅
内苑涵碧亭
陈沂
苑入黄金坞，桥回碧树湾。
龙池观九岛，鳌禁觅三山。
溜转云车急，花深月殿闲。
从来人罕至，御榻在中间。
中间
平台·海气生华蜃
陈沂
海气生华蜃，天光落采虹。
穹阶曾帝陟，飞观有仙通。
燕士何年召，周民不日攻。
禁西伤旧事，七校指离宫。
离宫
江上呈华玉
陈沂
龙江东下水疑空，飞鸟流云落镜中。
千里晴光遥漾日，满船秋色澹无风。
青山旧国知何处，芳草离情去未穷。
晚折蘋花思对酒，灯前还有故人同。...
旧国
瀑布泉·云间瀑布三千尺
陈沂
云间瀑布三千尺，天外回峰十二重。
满耳怒雷飞急雨，转头红日在青松。
瀑布
芭蕉园·雨后芭蕉苑
陈沂
雨后芭蕉苑，春深杨柳宫。
倚云悬碧盖，萦雾闭雕栊。
辇路回天上，歌台出水中。
久无人笑语，沙畔忽惊鸿。
回天
武皇上宾同百官哭临于思善门外
陈沂
帝寝重扉寂寞开，鼎湖龙去可能回。
芙蓉内殿初成后，虎豹离宫不再来。
三月麻衣明晓雪，万声号动隐春雷。
巡游幸返苍梧辔，供奉犹存玉几哀。...
春雷
还宫·宝骑出长杨
陈沂
宝骑出长杨，金舆入建章。
池烟香暝合，宫烛月笼光。
鼓角春城闭，楼台夜曲扬。
从兹罢巡幸，四海奉时康。
楼台
放内苑诸禽
陈沂
多年调养在雕笼，放出初飞失旧丛。
只为恩深不能去，朝来还绕上阳宫。
调养
正旦即事
陈沂
帝辇时巡久未回，天门遥拜重徘徊。
封笺自向慈宫进，方贡还同异国来。
春转青旂开羽仗，日临金榜上楼台。
帷城尚在燕山外，谁献正元万寿杯。...
金榜
吹角·南楼吹角正黄昏
陈沂
南楼吹角正黄昏，城郭千字早闭门。
呜咽未成初似语，凄凉三叠转消魂。
胡儿入塞应长泣，老戍临边几尚存。
肠断关山今夜月，梅花落尽楚江村。...
肠断
春草·夜雨江南梦
陈沂
夜雨江南梦，春风陌上情。
东皇如有意，移向玉阶生。
江南
大驾夜出南郊干端门内奉送书事
陈沂
辇属前旌尽，香闻后殿来。
宝鞯千骑合，金阙九城开。
天象乘微月，皇衢隐薄雷。
但知心目眩，无复赋昭回。
知心
忆昔·清宵藜火带星光
陈沂
清宵藜火带星光，天禄曾为著作郎。
门下候朝深坐馆，殿前回院曲通廊。
群公次第多含笑，满袖氲氤尚有香。
黄屋朱扉照初日，中官两两玉阑旁。...
含笑
忆昔·紫宸朝退下青扉
陈沂
紫宸朝退下青扉，侍从花间过锦衣。
金吐凤皇香不发，玉倾鹦鹉醉方归。
楹高甲帐云霞色，官冷牙牌冰雪辉。
一自梦回天万里，长安空见塞鸿飞。...
云霞
忆昔·宫扉无禁往来宜
陈沂
宫扉无禁往来宜，内使垂髫许侍随。
清清夜声归扆帐，紫毫朝彩隔罘罳。
窗笼树色琼花岛，砌入荷香太液池。
天上只闻人共羡，不缘尘世竟何知。...
垂髫
忆昔·两朝稽古备词臣
陈沂
两朝稽古备词臣，上逼仙班压缙绅。
避路火城传卫士，具餐晨馆候庖人。
春深玉署翻红药，日晚金河出素鳞。
莫为凉飚惜团扇，向来供奉受恩频。...
供奉
大驾西狩还京百官出候于德胜门
陈沂
遥闻振旅出居庸，八酸归来御六龙。
莫道榆关消息近，沙河一水更千重。
振旅
宫词·琼岛春泉下玉沟
陈沂
琼岛春泉下玉沟，年年岁岁御前流。
无端夜雨生新涨，流出宫墙是外头。
无端
宫词·翠荇红莲水殿香
陈沂
翠荇红莲水殿香，不知帘外易生凉。
夜来许赐金茎露，明日惊看玉树霜。
玉树
宫词·后庭仙树是谁栽
陈沂
后庭仙树是谁栽，春尽重门锁绿苔。
闻说翠华笼烛过，上阳宫里看花来。
宫词·金屋藏春春已归
陈沂
金屋藏春春已归，铅华还似落红飞。
自怜不及花零散，犹逐香尘上御衣。
零散
宫词·泪横香粉纻双痕
陈沂
泪横香粉纻双痕，怨管悲丝只为恩。
多少春风不相属，落花啼鸟自黄昏。
春风
宫词·不识君王宠爱偏
陈沂
不识君王宠爱偏，却将浓淡误争妍。
监宫密密来相告，切莫多言在御前。

陈沂的诗词名句全集
