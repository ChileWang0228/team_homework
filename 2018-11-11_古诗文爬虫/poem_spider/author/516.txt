诗人:可止
作品数目：17篇
朝代：唐代
诗人简介：可止（公元860年-934年），唐末五代之际洛京长寿寺僧。姓马氏，范阳高丘（河北省涿州市）人，约唐昭宗天佑初前后在世。唐昭宗干宁年间（公元八九六年左右）进诗，赐紫袈裟。后唐明宗...
<<雪十二韵·落处咸过尺>> <<赠樊川长老>> <<酬沉先辈卷>> <<秋日江居闲咏>> 
<<送人游塞·去去玉关路>> <<精舍遇雨>> <<山居·雪消春力展>> <<寄积麦山会如长老>> 
<<哭贾岛·燕生松雪地>> 

可止的诗词全集

精舍遇雨
可止
空门寂寂淡吾身，溪雨微微洗客尘。
卧向白云情未尽，任他黄鸟醉芳春。
黄鸟
雪十二韵·落处咸过尺
可止
落处咸过尺，翛然物象凄。瑞凝金殿上，寒甚玉关西。
润比江河普，明将日月齐。凌云花顶腻，锁径竹梢低。
出谷樵童怯，归林野鸟迷。煮茶融破练，磨墨染成黳。
陷兔埋平泽，和鱼冻合溪。入...
道路
赠樊川长老
可止
瘦颜颧骨见，满面雪毫垂。坐石鸟疑死，出门人谓痴。
照身潭入楚，浸影桧生隋。太白曾经夏，清风凉四肢。
清风
送婆罗门僧
可止

雪岭金河独向东，吴山楚泽意无穷。
如今白首乡心尽，万里归程在梦中。

归程
题楚庙·羞容难更返江东
可止
羞容难更返江东，谁问从来百战功。天地有心归道德，
山河无力为英雄。芦花尚认霜戈白，海日犹思火阵红。
也是男儿成败事，不须惆怅对西风。...
惆怅
酬沉先辈卷
可止
一百八十首，清泠韵可敲。任从人不爱，终是我难抛。
桂魄吟来满，蒲团坐得凹。先生声价在，寰宇几人抄。
寰宇
送人游塞·去去玉关路
可止
去去玉关路，省君曾未行。塞深多伏寇，时静亦屯兵。
雪每先秋降，花尝近夏生。闲陪射雕将，应到受降城。
受降
山居·雪消春力展
可止
雪消春力展，花漫洞门垂。果长纤枝曲，岩崩直道移。
重猿围浅井，斗鼠下疏篱。寒食微灯在，高风势彻陂。
寒食
寄积麦山会如长老
可止
默然如大道，尘世不相关。青桧行时静，白云禅处闲。
贫高一生行，病长十年颜。夏满期游寺，寻山又下山。
相关
哭贾岛·燕生松雪地
可止

燕生松雪地，蜀死葬山根。诗僻降今古，官卑误子孙。
冢栏寒月色，人哭苦吟魂。墓雨滴碑字，年年添藓痕。

月色
悼罗隐·一着谗书未快心
可止
一着谗书未快心，几抽胸臆纵狂吟。管中窥豹我犹在，
海上钓鳌君也沉。岁月尽能消愤懑，寰区那更有知音。
长安冠盖皆涂地，仍喜先生葬碧岑。...
知音
旧国里·旧居梨岭下
可止
旧居梨岭下，风景近炎方。地暖生春早，家贫觉岁长。
石房云过湿，杉径雨余香。日夕竟无事，诗书聊自强。
日夕
秋日江居闲咏
可止

寄居江岛边，闲咏见秋残。草白牛羊瘦，风高猿鸟寒。
检方医故疾，挑荠备中餐。时复停书卷，鉏莎种木兰。

中餐
寒食日·寒食悲看郭外春
可止
寒食悲看郭外春，野田无处不伤神。
平原累累添新冢，半是去年来哭人。
累累
自遣·日日为诗苦
可止
日日为诗苦，谁论春与秋。一联如得意，万事总忘忧。
雨堕花临砌，风吹竹近楼。不吟头也白，任白此生头。
牡丹·三春堪惜牡丹奇
可止
三春堪惜牡丹奇，半倚朱栏欲绽时。天下更无花胜此，
人间偏得贵相宜。偷香黑蚁斜穿叶，觑蕊黄蜂倒挂枝。
除却解禅心不动，算应狂杀五陵儿。...
五陵
长安言怀寄沉彬侍郎
可止
故园梨岭下，归路接天涯。生作长安草，胜为边地花。
雁南飞不到，书北寄来赊。堪羡神仙客，青云早致家。

可止的诗词名句全集
空门寂寂淡吾身，溪雨微微洗客尘。 可止。  <<精舍遇雨>> 

精舍遇雨。 卧向白云情未尽，任他黄鸟醉芳春。 可止。  <<精舍遇雨>> 

