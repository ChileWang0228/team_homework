诗人:卢方春
作品数目：14篇
朝代：宋代
诗人简介：卢方春，号柳南，永嘉（今浙江温州）人。理宗嘉熙二年（一二三八）进士（《宋诗拾遗》卷二二）。为瑞州教授（《江湖后集》卷七《送卢五方春分教瑞州》）。今录诗七首。...
<<寄赵东阁>> <<莲塘·莲塘有清气>> <<水云园池>> <<送陆侍御归越>> 
<<窄岭·危岭恶有名>> <<陟驼巘·雨凉陟驼巘>> <<送友人西上·祖席歌云散>> <<雪中怀槐坡丹品>> 
<<月夜溪行怀富沙友>> 

卢方春的诗词全集

杂咏·蓂荚阶前日月飞
卢方春
蓂荚阶前日月飞，羹墙惆怅望尧眉。
三千年笑巢由错，不见勋华揖逊时。
前日
寄赵东阁
卢方春
栈阁传铃夜已深，下方方沸管弦音。
霜飞初气侵清坐，月耿斜晖促苦吟。
蓍草只知浮世呈，灯花难说隐人心。
依然流水高山意，我欲从之学鼓琴。...
灯花
莲塘·莲塘有清气
卢方春
莲塘有清气，永认千周窗开。
引滴不待瓢，折筩为酒杯。
饮罢坐閒石，林杪风徐来。
仰天忽大笑，微吟行绿苔。
水云园池
卢方春
贪山上水楼，一望一层秋。
幽抱发朗咏，惊飞双白鸥。
斯文今寂寞，诸老旧风流。
渔者亦乐此，扣舷清夜游。
风流
送陆侍御归越
卢方春
喈喈风雨余，出昼意何如。
镜里无惭色，囊中有谏书。
寒崖立松柏，清庙失璠玙。
海内看霜月，光明只似初。
海内
窄岭·危岭恶有名
卢方春
危岭恶有名，窄岭险无数。
石鼻卷我车，石牙隐我步。
空冈虫九头，黑身眼四顾。
掷之声愈厉，飞前使人怖。
想当开闢时，已是樵猎路。
茅臭不成山，瀑断不成布。
丫岩升恶猿，蹄涔立饥鹭。...
芦花
陟驼巘·雨凉陟驼巘
卢方春
雨凉陟驼巘，转历九十折。
短竹亦自阴，小家亦自洁。
寻草补断蹊，行人以旱说。
农哭眼睛落，天懒霹雳歇。
斯民谓天懒，对此予心热。
凭高览清旷，一峰一气结。
峰下桔槔人，踏水脚如血。...
桔槔
送友人西上·祖席歌云散
卢方春
祖席歌云散，春风助马飞。
到京三月尽，为客几时归。
雨驿梨花瘦，烟村荻笋肥。
倚门有慈母，莫负老莱衣。
春风
雪中怀槐坡丹品
卢方春
昔同诗伴结清游，乱折梅花当酒筹。
十二阑干风雪里，玉人扶醉下西楼。
阑干
月夜溪行怀富沙友
卢方春
溪光清浅碎琼瑶，杨柳风柔酒渐消。
犹忆去年今夜月，照人同上水西桥。
去年
赵几道处见赵端行所作
卢方春
新诗夺我目瞳光，哦出松根琥珀香。
李白未题芸草署，郄诜重入桂花乡。
远天閴寂无雷电，南地清凉有雪霜。
欲到琴□先谒府，满城清嶂照斜阳。...
清凉
潮后·潮后菰蒋半带泥
卢方春
潮后菰蒋半带泥，隔林遥听午时鸡。
江天漠漠云帆远，野日荒荒春鸟啼。
石壁倒垂枯树老，沙田平接乱山低。
经行好处须摹取，收入诗囊付小奚。...
行好
燕·年年因社到
卢方春
年年因社到，海阔翅飞低。
故国伤新别，空梁忆旧栖。
暮帘疏竹雨，春岸落花泥。
红线今何在，香愁满绣闺。
戏笔·碧云芳草两悠悠
卢方春
碧云芳草两悠悠，望断天涯此倚楼。
莫遣闲愁似江海，潮生潮落几时休。

卢方春的诗词名句全集
