诗人:谷宏
作品数目：4篇
朝代：明代
诗人简介：谷宏，字器之，山东行省青州府莒州日照县（今山东省日照市）人，明朝政治人物。洪武年间，其担任教授，后因坐事谪远方。末年，因举荐授任宁波知府。率领宁波学生四更起读书，并摧毁...
<<行经华阴·云开太华倚三峰>> <<登岳阳望洞庭>> <<寄梅雪朱隐居>> <<题天马图>> 


谷宏的诗词全集

题天马图
谷宏
八尺飞龙十二闲，飘飘来自岢岚山。
曾陪八骏昆仑顶，肯逐群雄草莽间。
落日倒行悲峻阪，西风苦战忆重关。
拂郎可是无新贡，天步于今政险艰。...
苦战
登岳阳望洞庭
谷宏
对酒平临百尺阑，洞庭南望楚天宽。
中流雨散君山出，故国风高梦泽寒。
帆挂夕阳鹏际没，波涵遥月镜中看。
登临最易轻轩冕，惆怅沧浪羡钓竿。...
夕阳
行经华阴·云开太华倚三峰
谷宏
云开太华倚三峰，积翠遥连渭水东。
远塞雁声寒雨外，离宫草色莫烟中。
秦关日落行人少，汉畴天阴古戍空。
寂寂武皇巡幸处，祠前木叶起秋风。...
秋风
寄梅雪朱隐居
谷宏
何处风篁好，渔庄路匪遥。
水光清暑簟，花影赤阑桥。
座客分诗卷，邻姬浣酒瓢。
离怀无可赠，清梦过兰苕。

谷宏的诗词名句全集
