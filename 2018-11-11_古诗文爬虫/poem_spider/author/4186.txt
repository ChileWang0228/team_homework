诗人:高翥
作品数目：190篇
朝代：宋代
诗人简介：高翥（1170-1241），初名公弼，后改名翥。字九万，号菊磵，余姚人。游荡江湖，是江湖诗派中的重要人物，有江湖游士之称。高翥少有奇志，不屑举业，以布衣终身。他游荡江湖，专力于诗，画...
<<清明·南北山头多墓田>> <<访铦朴翁不遇>> <<春暮·韶光催去太无情>> <<清明日招社友>> 
<<赵仲庄都钤山居>> <<赠丁子植抚干>> <<夜过马当山>> <<毋自欺斋夜宴>> 
<<送刘允叔主簿归山中>> 

高翥的诗词全集

菊花·白白黄黄自岁寒
高翥
白白黄黄自岁寒，诗人但作菊花看。牡丹茉莉非吾事，自是时人被眼瞒。
菊花
虎丘寺·西出吴门步屟轻
高翥
西出吴门步屟轻，浮屠唤客入山行。石从试剑何年裂，池自通泉尽日平。烟径远传僧磬响，云龛深锁佛灯明。移舟更宿枫桥寺，要听疏锺半夜鸣。...
半夜
山行即事·篮舆破晓入山家
高翥
篮舆破晓入山家，独木桥低小径斜。屋角尽悬牛蒡菜，篱根多发马兰花。主人一笑先呼酒，劝客三杯便当茶。我已经年无此乐，为怜身久在京华。...
破晓
秋夜·小屏相对两眉攒
高翥
小屏相对两眉攒，长夜迢迢不肯残。鼠向镫前窥坐卧，人从梦裹说悲欢。故山无计行秋晚，客路从谁守岁寒。留得浊醪相慰藉，酒肠犹喜十分宽。...
相对
秋山散步·乍晴沙路软於尘
高翥
乍晴沙路软於尘，新看芒鞋更可人。谁道秋山不宜客，桂花多处胜行春。
散步
春日杂兴·檐铃奏曲响珊珊
高翥
檐铃奏曲响珊珊，尽日重门不启关。多插瓶花供宴坐，为渠消受一春閒。
消受
送刘允叔主簿归山中
高翥
浮利浮名挽不来，故山归去恰春回。马兰旋摘和菘煮。枸杞新生傍菊栽。庭树夜留山鸟宿，洞门早为野支开。明年我亦天台寺，相伴芒鞋蹋古苔。...
明年
静对·静对炉烟一缕霞
高翥
静对炉烟一缕霞，谢天成就澹生涯。安排瓦砚临章草，收拾瓮瓶插郑花。莫问家储无担石，休嫌人事似团沙。三杯竟醉醒时晚，卧看春云送日斜。...
成就
聚景园口号·浅碧池塘连路口
高翥
浅碧池塘连路口，淡黄杨柳护檐牙。旧时岁岁春风裹，长见君王出看花。
池塘
西湖·老鹤无踪野鸭飞
高翥
老鹤无踪野鸭飞，鸣琴声裹画船归。伤心旧日经行地，不独人非物亦非。
野鸭
吴山绝句·拂晓官来簿录时
高翥
拂晓官来簿录时，未曾吹彻玉参差。旁人不忍听鹦鹉，犹向金笼唤太师。
绝句
送别·老去情怀怕别离
高翥
老去情怀怕别离，年来不作送行诗。人前举似终难信，问着垂杨便可知。
别离
春情·深院沈沈照落晖
高翥
深院沈沈照落晖，宝香熏彻旧时衣。一春行乐谁为伴，羞见花前蛱蝶飞。
春情
访铦朴翁不遇
高翥
乘兴寻僧入翠微，山中无限野蔷薇。主人不见从谁赏，折得繁枝自插归。
翠微
感怀·漂泊南州又过年
高翥
漂泊南州又过年，恰如杜子客鄜川。酒堪度日难为醉，诗怕伤时未可传。店舍无烟兵火后，街坊有月试灯前。荒凉古驿闻吹笛，老泪纵横落枕边。...
过年
春暮·韶光催去太无情
高翥
韶光催去太无情，只为东君去住轻。虽欲迟留芳径里，如何禁得杜鹃声。桐花快落春风老，梅子微酸晚雨晴。从此嬉游时节少，不须日日报诗成。...
无情
雪堂·胜地从来迹易陈
高翥
胜地从来迹易陈，东坡日月久尤新。小桥曾压归时雪，老柳长摇别后春。城郭寥寥怀旬鹤，江山历历见斯人。客生较晚空惆怅，梦想陈潘结旧邻。...
胜地
雨中·霍地春归唤不应
高翥
霍地春归唤不应，客中容易鬓星星。漫山风雨樱桃紫，绕屋烟云薜荔青。姑恶恨谁能自苦，子规催客厌人听。闭门独坐难抛酒，生怕离愁到生屏。...
霍地
投老·投老才营一把茅
高翥
投老才营一把茅，前临官路后林坳。最宜鸡犬无邻舍，好放牛羊有近郊。春韭采来胜市食，秋鲈留取续山肴。吾庐谁道难寻觅，古树排门尽鹊巢。...
寻觅
舍侄来·自从清晓至黄昏
高翥
自从清晓至黄昏，閒坐閒眠深闭门。犹子雨中来息担，老夫镫下起开樽。故山坟墓何人守，旧宅园亭几处存。问答恍然如隔世，若非沈醉定消魂。...
黄昏
山中哭复斋
高翥
封章字少纳忠多，袖疏前陈无奈何。但得中天行日月，不愁平地起风波。台官论罪终投笔，山贼闻名亦倒戈。惆怅脊梁如铁硬，天胡忍使閟山河。...
闻名
登九华楼·高阁临江可契心
高翥
高阁临江可契心，兴来时得一登临。山云蒲树重重合，野水汀蒲日日深。鸦背夕阳供晚哺，蝉迎凉吹试秋吟。倚阑尽见诸峰出，如对风流李翰林。...
临江
秋夜书怀·明灭孤镫缥缈香
高翥
明灭孤镫缥缈香，沈沈更漏隔宫墙。秋风倦客家千里，夜雨怀人天一方。世事从他多锄鋙，生涯如我亦凄凉。亟须唤酒消长夜，休梦黄华绕涧傍。...
缥缈
清明日约宋正甫黄行之兄弟为东湖之集
高翥
自在嬉游遍四方，不曾孤负独春光。醉眠芳草衣裳冷，笑嚼名花齿颊香。既是烟霞令久任，岂应风月断来章。故人尚有閒情不，相伴湖边举一觞。...
兄弟
清明·南北山头多墓田
高翥
南北山头多墓田，清明祭扫各纷然。纸灰飞作白蝴蝶，泪血染成红杜鹃。日落狐狸眠冢上，夜归儿女笑灯前。人生有酒须当醉，一滴何曾到九泉。 ...
山头
秋夜·老去惊秋白发添
高翥
老去惊秋白发添，不禁凉吹逼疏帘。楼高幸自蛩声远，争奈梧桐又傍檐。
梧桐
聚景园口号·竹影参差临断岸
高翥
竹影参差临断岸，花阴历寂浸清流。游人难到阑干角，尽日垂杨盖御舟。
参差
下塘·河水新添三尺高
高翥
河水新添三尺高，河边芦苇有龟巢。波流夜夜飘渔箔，空点篮灯照树梢。
树梢
李将·自小在行伍
高翥
自小在行伍，得官因用兵。筹边头发竖，入阵骨毛轻。战马惜如命，宝刀都有名。酒酣常骂坐，嫌客话升平。
行伍
西湖·浅水摇船冷戛沙
高翥
浅水摇船冷戛沙，平林暝色接栖鸦。湖边老树垂垂白，半是梅花半雪花。
摇船
题信天巢集
高翥
信天巢小仅容身，中有图书障俗尘。不与世争闲意气，且随时养老精神。破铛安稳齐钟鼎，短褐参差比缙绅。渴饮三杯饥二饭，主人日用未为贫。...
缙绅
感春·人事日纷纷
高翥
人事日纷纷，不知春已分。问梅成绿叶，看杏落红云。燕向晴空语，蛙从夜静闻。感时伤老大，孤坐对炉熏。
纷纷
秋日·独客飘然物外游
高翥
独客飘然物外游，江南江北总宜秋。芭蕉昨夜缘何事，和雨和风作许愁。
芭蕉
喜杜仲高移居清湖
高翥
笑携鸡犬入城居，无复游从叹阔疏。河水通船堪载酒，桐阴近屋可修书。饭香休忆辛田米，羹美何惭丙穴鱼。我亦买山湖上住，效芹时拟贡园蔬。...
移居
秋兴·老去无心世事轻
高翥
老去无心世事轻，但从景物略关情。晓看雁阵惊秋晚，夜听鹤声知月明。石鼎煮茶论水品，土墙题字记花名。出门更自有真乐，閒向通衢稳步行。...
世事
清明日招社友
高翥
面皮如铁鬓如丝，依旧粗豪似向时。嗜酒更拚三日醉，看花因费一春诗。生前富贵谁能必，身后声名我不知。且趁酴釄对醽醁，共来相与一伸眉。...
清明
赵仲庄都钤山居
高翥
一官难换北山薇，结屋栽花度四时。果熟不妨禽摘尽，酒香惟恐客来迟。小苹低唱花间曲，阿广高吟李下诗。客久办心分半隐，尚嫌风骨欠仙姿。...
风骨
赠丁子植抚干
高翥
巚府归来赴调时，清声籍籍满京师。真如白璧藏奇石，判得黄金博断碑。借宅先寻笼鹤地，买盆权作养鱼池。客中高致犹如此，明日还山乐可知。...
明日
夜过马当山
高翥
独载诗书趁野航，自怜漂泊度时光。残年准拟登牛首，连夜勿忙过马当。古庙荒寒江浸影，断崖凄惨石凝霜。壮怀未分甘衰老，回首长淮恨更长。...
凄惨
毋自欺斋夜宴
高翥
毋自欺斋清更严，斋中人物斗之南。七朝宰相得瞻仰，四海诗人交笑谈。古调喜听琴再弄，深杯休惜酒重添。玉堂今夜无宣唤，且与江湖作小参。...
江湖
岁除登岝崿山精舍
高翥
萧寺经行无尽情，倚阑长是眼增明。溪因宿雨十分急，山为凝寒一味清。竹外飞花随晚秋，树头幽鸟试春声。重来又是明年事，临出门犹款款行。...
岁除
冬日书怀用正甫韵
高翥
惯将双手托虚空，岁事虽穷道不穷。身健不知行路远，心安还与在家同。客携酒至一樽绿，兄寄书来三印红。看罢兄书斟客酒，闲愁无事置胸中。...
道不
丁卯冬送方岩
高翥
忠言历历未曾行，尽载图书出帝城。余子但知才可忌，先生当以去为荣。门阑竹石关心久，部曲溪山照眼明。长啸归欤莫怊怅，浙江风定自潮平。...
部曲
兰亭·老来浑不爱春游
高翥
老来浑不爱春游，来对兰亭烂熳秋。亭下水非当日曲，山前竹似旧时修。二三客子因怀古，八百余年续胜流。试与山灵论往事，不知还肯点头不。...
余年
兄寿弟·再岁佳辰捧寿卮
高翥
再岁佳辰捧寿卮，今年清梦浙江湄。鹡鴒地冷真堪□，鸿雁云飞会有时。芍药泛杯犹共醉，梅花照座可重期。直须千岁州成日，铜狄摩挲世自知。...
梅花
小楼雨中·长安市上僦楼居
高翥
长安市上僦楼居，闲裹身心尽自如。十日雨声春对酒，一窗镫影夜观书。茶经未展愁先醒，芭录才看病已除。所欠短檐晴景好，拆桐花月共扶疏。...
长安
小楼·小楼终日脱冠巾
高翥
小楼终日脱冠巾，白发萧疏不受尘。虽是客身犹足乐，苦无世累未为贫。家书远寄凭游子，邸报频看念故人。自叹此心清似水，为他閒事恼天真。...
终日
重游无量院
高翥
佛屋欹斜老翠微，小轩犹记昔游时。江云带雨凉生竹，野水迎潮暗入篱。门外风波僧自识，山中朝莫客曾知。眼明素壁关情久，十载财能写此诗。...
无量
重阳述怀·年年客裹过佳期
高翥
年年客裹过佳期，时节难逢莫皱眉。酒量且为重为尽，杯行不必再三辞。登高兴懒诗仍赋，怀古怀深泪自垂。纵使西风落乌帽，黄花犹恋鬓边丝。...
佳期
张氏曲江·一曲澄江两派分
高翥
一曲澄江两派分，满山修竹绿齐云。矮窗风月侵帆腹，小径烟霞隐屐痕。白鹭夜依花影宿，清猿时共舻声闻。主人与客收如水，同倚阑干得细论。...

高翥的诗词名句全集
