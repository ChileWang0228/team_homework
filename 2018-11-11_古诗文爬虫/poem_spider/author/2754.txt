诗人:赵崇森
作品数目：12篇
朝代：宋代
诗人简介：赵崇森，太宗九世孙（《宋史》卷二三二《宗室世系表》一八）。
<<久旱喜雨>> <<漏屋雨·官屋无钱可得修>> <<琴·群胥推案去>> <<题三女冈白莲花>> 
<<玩秋月·玉宇秋光无一尘>> <<雪·今年寒较早>> <<椰簟·赠子椰心簟>> <<隐逸·懒散数椽下>> 
<<砧·谁家夜月响秋砧>> 

赵崇森的诗词全集

雪·今年寒较早
赵崇森
今年寒较早，十月雪霏霏。
冰渚鱼深逝，风林鸟倦飞。
家人催买炭，客子虑无衣。
便好骑驴过，羊羔酒正肥。
羊羔
春暖·春晴多得两三日
赵崇森
春晴多得两三日，便觉暄于轻暑天。
行客停鞭争买扇，侍儿启笥请收绵。
把杯早自嫌温酒，盥手相将喜冷泉。
此去西湖已初夏，安排絺绤上游船。...
安排
久旱喜雨
赵崇森
五月炎歊化作霖，分明滴滴是黄金。
田禾预卜六分熟，河水新添一尺深。
和气已能周禹甸，至诚端自感汤林。
此时此泽人知否，大慰饥民望岁心。...
和气
漏屋雨·官屋无钱可得修
赵崇森
官屋无钱可得修，雨来难免震凌忧。
墙基有罅相将踣，地杖无钉自在浮。
仆折松枝通夹溜，儿编竹叶学行舟。
衣衾漂湿浑闲事，且上书楼把画收。...
闲事
琴·群胥推案去
赵崇森
群胥推案去，一客抱琴来。
唤起高山趣，驱除俗吏埃。
耳根从此净，指法看君开。
剩欲传佳操，仙舟且莫回。
唤起
题三女冈白莲花
赵崇森
旧址来从晋，史更几废兴。
一莲开陆地，三女卧冈陵。
题咏夸先辈，流传得主僧。
林深钟梵寂，长夜一明灯。
流传
玩秋月·玉宇秋光无一尘
赵崇森
玉宇秋光无一尘，人人共喜桂花新。
看来世态炎凉尽，惟有月明无贵贫。
炎凉
椰簟·赠子椰心簟
赵崇森
赠子椰心簟，波纹细欲流。
来浮南海远，好伴浙西游。
睡处知温凊，行时便卷收。
不知风雨夜，能忆故人不。
行时
隐逸·懒散数椽下
赵崇森
懒散数椽下，于人无所求。
静观棋得趣，闲坐石忘忧。
对酒红生颊，孤吟白上头。
高山有佳趣，便欲作清游。
懒散
砧·谁家夜月响秋砧
赵崇森
谁家夜月响秋砧，一段清愁不自禁。
况是客中欹枕听，声声捣碎故乡心。
故乡
春雨·连朝连夜雨
赵崇森
连朝连夜雨，春尽转潇潇。
巷陌泥沾足，田畴水侵腰。
麦黄皆倒穗，桑冻不抽条。
花事今休矣，祈晴且救苗。
潇潇
江行·贪看湘江景
赵崇森
贪看湘江景，蓬窗手自扪。
沙陈鸟行迹，石带水流痕。
大树多遮庙，疏林间有村。
芦花自弥望，消得酒盈尊。

赵崇森的诗词名句全集
