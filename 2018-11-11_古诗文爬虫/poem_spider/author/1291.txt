诗人:邹迪光
作品数目：7篇
朝代：明代
诗人简介：邹迪光（1550-1626） 字彦吉，号愚谷。明无锡人。万历二年进士。授工部主事，官湖广提学副使。万历十七年罢归，在惠山下筑愚公谷，多与文士觞咏其间，极园亭歌舞之胜。工诗文，善...
<<秋日泛舟至山园>> <<七夕同沈璧甫林若抚泛舟芙蓉湖候月>> <<吴门归入惠山寺>> <<中秋虎丘纪胜>> 
<<三月三日宴客山池>> <<春日园居杂诗>> <<杂诗·行吟不放盏>> 

邹迪光的诗词全集

杂诗·行吟不放盏
邹迪光
行吟不放盏，坐钓亦携书。
山鸟时调弄，阶莎勿剪除。
习眠如湿柳，避客似惊鱼。
游冶非吾意，春光任尔舒。
春光
秋日泛舟至山园
邹迪光
水容开皎镜，泛渚惬新秋。
红树能迎客，青衣学驾舟。
药栏天露洗，涧道夜珠流。
自笑如拳石，难言五岳游。
五岳
七夕同沈璧甫林若抚泛舟芙蓉湖候月
邹迪光
月貌那能似，云容不可描。
蛙声乐数部，柳缕浪千条。
绿坂疑牛渚，朱栏是鹊桥。
清商未旬日，芦荻已萧萧。
鹊桥
吴门归入惠山寺
邹迪光
胜游不惜屡，余兴尚淋漓。
竹路青相借，花宫翠乱披。
酒阑留月住，曲半受风吹。
为问梁溪夜，何如吴苑时。
淋漓
中秋虎丘纪胜
邹迪光
琳宫十二夜生光，车马阗骈选佛场。
水月竞邀罗绮色，栴檀都作麝兰香。
林间度曲乌栖急，石上传杯兔影凉。
金虎高坟胜游地，玉鱼银海正茫茫。...
度曲
三月三日宴客山池
邹迪光
银塘日朗敞华筵，何意能要仲御船。
匼匝匝纷纭当上巳，叵罗酬酢聚群贤。
花衔舞袖千行丽，月傍歌喉一线悬。
觞咏未妨弦管盛，相看如在永和年。...
永和
春日园居杂诗
邹迪光
东陆光初丽，西园景渐和。
云情要作赋，月貌出当歌。
嫩草侵薙勒，幽花笑绮罗。
科头忘应接，一任客来多。

邹迪光的诗词名句全集
