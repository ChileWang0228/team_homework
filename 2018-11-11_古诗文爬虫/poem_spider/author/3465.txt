诗人:赵构
作品数目：15篇
朝代：宋代
诗人简介：宋高宗赵构（1107年6月12日-1187年11月9日），字德基，宋朝第十位皇帝，南宋首任皇帝，宋徽宗赵佶第九子、宋钦宗赵桓之弟。大观元年五月，赵构生于宫中，历任检校太尉、定武军节...
<<渔父词·一湖春水夜来生>> <<渔父词·薄晚烟林澹翠微>> <<渔父词·云洒清江江上船>> <<渔父词·青草开时已过船>> 
<<渔父词·扁舟小缆荻花风>> <<渔父词·侬家活计岂能明>> <<渔父词·骇浪吞舟脱巨鳞>> <<渔父词·鱼信还催花信开>> 
<<渔父词·暮暮朝朝冬复春>> 

赵构的诗词全集

渔父词·一湖春水夜来生
赵构
一湖春水夜来生。几叠春山远更横。
烟艇小，钓丝轻。赢得闲中万古名。
渔父词·青草开时已过船
赵构
青草开时已过船。锦鳞跃处浪痕圆。
竹叶酒，柳花毡。有意沙鸥伴我眠。
青草
渔父词·云洒清江江上船
赵构
云洒清江江上船。一钱何得买江天。
催短棹，去长川。鱼蟹来倾酒舍烟。
江天
渔父词·薄晚烟林澹翠微
赵构
薄晚烟林澹翠微。江边秋月已明晖。
纵远舵，适天机。水底闲云片段飞。
天机
渔父词·扁舟小缆荻花风
赵构
扁舟小缆荻花风。四合青山暮霭中。
明细火，倚孤松。但愿尊中酒不空。
扁舟
渔父词·侬家活计岂能明
赵构
侬家活计岂能明。万顷波心月影清。
倾绿酒，糁藜羹。保任衣中一物灵。
活计
渔父词·骇浪吞舟脱巨鳞
赵构
骇浪吞舟脱巨鳞。结绳为网也难任。
纶乍放，饵初沈。浅钓纤鳞味更深。
渔父词·鱼信还催花信开
赵构
鱼信还催花信开。花风得得为谁来。
舒柳眼，落梅腮。浪暖桃花夜转雷。
桃花
渔父词·暮暮朝朝冬复春
赵构
暮暮朝朝冬复春。高车驷马趁朝身。
金拄屋，粟盈囷。那知江汉独醒人。
驷马
渔父词·远水无涯山有邻
赵构
远水无涯山有邻。相看岁晚更情亲。
笛里月，酒中身。举头无我一般人。
渔父词·谁云渔父是愚翁
赵构
谁云渔父是愚翁。一叶浮家万虑空。
轻破浪，细迎风。睡起篷窗日正中。
迎风
渔父词·水涵微雨湛虚明
赵构
水涵微雨湛虚明。小笠轻蓑未要晴。
明鉴里，縠纹生。白鹭飞来空外声。
白鹭
渔父词·无数菰蒲问藕花
赵构
无数菰蒲问藕花。棹歌轻举酌流霞。
随家好，转山斜。也有孤村三两家。
无数
渔父词·春入渭阳花气多
赵构
春入渭阳花气多。春归时节自清和。
冲晓雾，弄沧波。载与俱归又若何。
时节
渔父词·清湾幽岛任盘纡
赵构
清湾幽岛任盘纡。一舸横斜得自如。
惟有此，更无居。从教红袖泣前鱼。

赵构的诗词名句全集
