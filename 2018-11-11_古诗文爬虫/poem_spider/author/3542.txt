诗人:黄甲
作品数目：22篇
朝代：宋代
诗人简介：黄甲，大庾（今属江西）人。寧宗嘉定三年（一二一○）领乡荐（清同治《大庾县志》卷一○）。知寧远县（清嘉庆《寧远县志》卷三）。今录诗十二首。...
<<与董生对牡丹酌>> <<唤客·来日桃花坞>> <<夏日山斋>> <<出郭·出郭理蚕田>> 
<<炼丹观·天地为炉变化间>> <<静海寺与观颐夜坐>> <<不寐·落月满江城>> <<不寐·雨歇夜初霁>> 
<<龙须草·龙卧寒潭漾碧虚>> 

黄甲的诗词全集

静海寺与观颐夜坐
黄甲
落木乱山巅，江楼雪夜船。
山川千里外，风雨一灯前。
白发翻歧路，清尊共昔年。
浮生窥妄尽，今夕故依然。
昔年
与董生对牡丹酌
黄甲
春色醲如许，名花故自繁。
春来翻更懒，花发与谁言。
汝过苔应破，庭空竹尚存。
一壶聊复醉，从此坐窥园。
空竹
唤客·来日桃花坞
黄甲
来日桃花坞，烦君幸一过。
人嫌开宴晚，花喜入茵多。
雨过应沾坐，闲来好漫过。
春风浑不惜，吹尽欲如何。
春风
夏日山斋
黄甲
雨添春水漫，溪上鳜鱼肥。
月出僧因过，船归鹊正飞。
出郭·出郭理蚕田
黄甲
出郭理蚕田，幽居此最先。
莺啼江树杪，月抱野亭偏。
社肉分邻叟，园丁了税钱。
儿欢裒腊蚁，客过并溪船。
园丁
炼丹观·天地为炉变化间
黄甲
天地为炉变化间，丹砂点石石成丹。
丹成遗灶空陈迹，留与高人图画看。
陈迹
不寐·落月满江城
黄甲
落月满江城，乾坤此夜情。
檐楹河汉色，苍藓辘轳声。
梦断嗟难续，年催思转萦。
想因魔尽退，醒眼毕吾生。
乾坤
不寐·雨歇夜初霁
黄甲
雨歇夜初霁，鹊飞星正疏。
乾坤灯下影，魂魄枕边书。
隔水分更漏，前身想木鱼。
岑岑天欲曙，头白不堪梳。
前身
龙须草·龙卧寒潭漾碧虚
黄甲
龙卧寒潭漾碧虚，风云变化只须臾。
奋髯骧首无人问，错订岩头草似须。
风云
十六夜祖董生北行
黄甲
江南今夕月，清光犹似昨。
君行背雁飞，明日堪谁酌。
孤情月正中，照汝颜如削。
愿君霜树年，遗风远摧薄。
正中
白孩儿莲
黄甲
玉质冰姿出淤泥，花间朵朵簇孩儿。
不因洁白身清净，安得灵根孕九疑。
清净
第八渡·八渡凉生五月秋
黄甲
八渡凉生五月秋，琼花六出似浮沤。
掬花睥睨真如雪，不觉轻寒动玉楼。
睥睨
第七渡·仙源七渡更流长
黄甲
仙源七渡更流长，鹅管瓶头滴乳香。
触处岩前如雨泻，举瓢挹处讶天浆。
乳香
桂林峰·第八峰高是桂林
黄甲
第八峰高是桂林，安期曾度马明生。
个中自有通仙路，拂袖天香影里行。
个中
鲁女观·见说当年鲁女冠
黄甲
见说当年鲁女冠，长年向此铒金丹。
一朝羽化无人识，野鹤孤猿绕紫坛。
羽化
石城峰·岧峨第二石城峰
黄甲
岧峨第二石城峰，雉堞天然不费工。
妙典飞升何处是，城头咫尺紫霞宫。
咫尺
羊权山·闻道仙人萼绿华
黄甲
闻道仙人萼绿华，曾来此地访仙家。
青衣数十随行处，环佩纷纷香雾车。
纷纷
永福寺·永福丛林古道场
黄甲
永福丛林古道场，烟霞深处白云堂。
木鱼堂下常虚设，击动龙王无处藏。
木鱼
玉琯岩·桥山往日葬衣冠
黄甲
桥山往日葬衣冠，玉琯深藏在此山。
料得当时十二牧，也随龙驾到其间。
衣冠
月帔岩·仙翁骑鹤上青冥
黄甲
仙翁骑鹤上青冥，月帔空留松桂林。
遮断世尘无点污，横拖一抹翠烟深。
桂林
对酒·齐瑟未工
黄甲
齐瑟未工，楚玉奚辨。
千仞蒙<矢敫>，一枝规晏。
箕毕各肠，鹬蚌交患。
枕边蝴蝶，隙中鹏璟。
南阳结庐，西蜀焚栈。
感兹醍醐，殉我皤弁。
此乾此坤，此丘此涧。
何虑何营，何真何赝。
化凿...
蝴蝶
长门怨·翠华恩歇玉生尘
黄甲
翠华恩歇玉生尘，十二琼楼空复春。
却为看花解憔悴，只应秋叶是前身。

黄甲的诗词名句全集
