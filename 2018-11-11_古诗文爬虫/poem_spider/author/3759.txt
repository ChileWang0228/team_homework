诗人:李兼
作品数目：31篇
朝代：宋代
诗人简介：李兼，字孟达，宣城（今安徽宣州）人。宁宗开喜三年（一二○七）知台州。嘉定元年（一二○八），除宗正丞，未行，卒。事见清光绪《台州府志》卷九、九六。李兼诗，据《嘉定赤城志》等书所...
<<石子涧·去郭无多地>> <<食兔诗·弱质司明视>> <<水阳道中>> <<送交代高丞>> 
<<送桑泽卿归天台>> <<次韵周与能>> <<发于湖·断岸收潢潦>> <<芳洲·芳洲日云夕>> 
<<寄白云轩周道正>> 

李兼的诗词全集

依韵和吴起季见寄
李兼
骐骥瘦，驽骀肥，不如占我白石矶。
出无车，食无肉，宁复羡渠黄金屋。
叔孙礼乐何纷纶，两生不行岂徒云。
丈夫结交半天下，几人沮溺同耕云。
捷径趋荣速如鬼，龌龊岂堪豪右齿。
虞卿著书...
郁郁
石子涧·去郭无多地
李兼
去郭无多地，肩舆又独来。
青山随路转，老树挟溪回。
映水深宜竹，皑林早见梅。
颇思倾白酒，适意卧青苔。
适意
食兔诗·弱质司明视
李兼
弱质司明视，虚名直望舒。
轶群辞上蔡，能事到中书。
狡计空多窟，珍盘竟付厨。
独将毫末效，曾纪汗青馀。
汗青
水阳道中
李兼
落日河西岸，春风水北桥。
地迂帆影转，石出涨痕销。
浊酿淋茅滓，頳鳞贯柳条。
几年安稳处，才幸适今朝。
柳条
送交代高丞
李兼
天涯客里送人归，恨绝青青杨柳枝。
细雨杏园摩诘画，春风花岸少陵诗。
九天抡抉堪先卜，万里功名莫后时。
江上岂无西到雁，平安数遣故人知。...
功名
送桑泽卿归天台
李兼
野鹤昂然不可羁，伴行双屐一筇枝。
屈公萧寺三旬客，益我空囊几卷诗。
乱帙检残烧烛夜，浅杯流向落花时。
春光只恋西湖好，不念台山老桂枝。...
台山
次韵周与能
李兼
坠绪今如线，遗书尚满床。
功名两蜗角，世路几羊肠。
癖有登山屐，贫无在笥裳。
故人应见念，莫遣字稀行。
遗书
发于湖·断岸收潢潦
李兼
断岸收潢潦，苍烟出翠微。
众帆争鹁港，孤塔认枭矶。
万事皆前定，重来悟昨非。
此身縻薄爵，何处避危机。
危机
芳洲·芳洲日云夕
李兼
芳洲日云夕，薄言撷兰荃。
悠悠无与赠，脉脉空自怜。
美人洵且都，为加一笑嫣。
知己古所重，欲报甘縻捐。
未省晼晚姿，可复成春妍。
彼哉爨下桐，犹为朱丝弦。...
丝弦
寄白云轩周道正
李兼
自往丹丘去，因循过一年。
孤云无定止，明月又重圆。
书尾间相问，琴声淡悄然。
何时当会面，吟醉海涛边。
会面
寄题愚斋
李兼
巧鬻非善贾，利获非良农。
君子不自智，甘与庸人同。
天君见独者，进退有新功。
忽敛艺文手，反著怀袖中。
客问以臆对，此说非易穷。
吾非宁武子，今学北山翁。...
宁武
蒹葭·蒹葭漫漫秋风多
李兼
蒹葭漫漫秋风多，陂池水落枯苇柯。
青山断处落日下，欸乃一声渔子歌。
高秋鲈肥贱如土，换酒村场醉迷路。
夜深艇子舣前湾，依稀月照芦花浦。...
迷路
简丘粹即次韵
李兼
先生志尚直明庐，庀职毋嫌外且疏。
聊向江城纡骥足，行趋禁闼侍鸾舆。
河阳花树曾亲植，鲁相葵根欲尽锄。
从此把君诗过目，绝胜厚禄故人书。...
次韵
江上·晚来舣棹濒江侧
李兼
晚来舣棹濒江侧，汀草苹花间红碧。
无声画里更斜阳，匹练光中正秋色。
云间落帆击高树，烟外牧牛横短策。
黄昏渔火乱前村，犹有孤吟未归客。...
黄昏
兰亭题咏
李兼
书法光芒晋永和，后来摹写不胜多。
考论又得桑夫子，兰渚风流转不磨。
夫子
奉陪撄宁侍郎游柏山寺谒梅公墓小憩行轩勉酌
李兼
萧寺倚岩郭，昔游几何年。
兹辰惬幽赏，杖屦从懦先。
稍穿苍藓径，旋入青萝烟。
山色若倒屣，松风自鸣弦。
目力眩奇观，步屧信所便。
俄登旃檀林，金碧耀修缘。
道旁老木拱，诗翁久飞仙。...
华表
回次采石
李兼
千帆东下势连樯，控带河山自一方。
塞角凄风营戌远，野花湿雨墓田荒。
落霞孤鹜江干阔，去马来牛岁月长。
老我声名无一遂，征衫蓝缕鬓苍苍。...
江干
兰亭题咏·自从茧纸殉昭陵
李兼
自从茧纸殉昭陵，定武流传賸得名。
总辑旧闻为博议，即今真赝不难凭。
旧闻
离家·送者临门庑
李兼
送者临门庑，征人暮路歧。
翻思津遣后，可奈独归时。
岁旱田畴薄，家贫母子离。
能忘手中绵，密密缀衣湿。
旱田
秋扇行·忆当九夏初
李兼
忆当九夏初，恒御君王手。
西风飒然至，持用焉能久。
人情易变如三秋，君恩覆水不可收。
藉使凉飚夺炎热，感陨此身终不绝。...
三秋
莎鸡·悲思亦何苦
李兼
悲思亦何苦，繁声咽未休。
家庭残日曙，衰草故园秋。
物化终归尽，年华迅若流。
要当期子夜，相与和商讴。
物化
山居苦·地僻尘心远
李兼
地僻尘心远，台高纵目赊。
鹭明烟际渚，鸟篆雨馀沙。
橡栗骈秋实，鸡冠媚晚花。
断无车马客，来问野人家。
鸡冠
题冀缺图
李兼
耕夫自立苗且耘，饷妇相敬礼如宾。
画工貌出态闲暇，不是如今愚野人。
古之农者盖如此，馌彼公田同妇子。
山林自信有真乐，隐逸传中无姓字。
吾不能走马章台街，画眉狼籍贻讥谐。
又...
画眉
田里·百谷盈成后
李兼
百谷盈成后，三秋假乐时。
难豚开社甕，箫鼓赛神祠。
野茹青盈{上竹下吕}，香炊雪满匙。
欲知田里趣，细诵老翁诗。...
老翁
晚春·筠窗幽独静亡邻
李兼
筠窗幽独静亡邻，坐睡从吾一欠伸。
绿树清圆宜静昼，孤花寂寞照馀春。
时拈柏子烧铜鼎，旋碾茶团瀹玉尘。
在昔刍尧犹足采，独惭无用养闲身。...
欠伸
谢当涂陈舍人馈姑孰春
李兼
门巷春风翳草来，笔耕无艺甑生埃。
空成洛下书生咏，敢望青州从事来。
洗盏首供堂上寿，留尊更待月中开。
陶然竟堕难名境，疑是凌歊百尺台。...
月中
谢张世显诗卷
李兼
珍重张公子，交情不我遗。
肯迂林下步，来贽袖中诗。
江树烟中色，丛梅雪外枝。
吟哦清绝句，一一可同时。
同时
游道宫·路去丛祠修竹林
李兼
路去丛祠修竹林，插天松桧卧龙吟。
翚飞朱阁阑干外，人在白云岩窦深。
落花半逐流水逝，黄鹤一去莫烟沉。
安得金丹蜕凡骨，一视往昔与来今。...
流水
钟山·白鸟江天阔
李兼
白鸟江天阔，青山佛阁重。
影孤寒日塔，声殷暮烟钟。
异世文中选，当时镜里容。
犹传遗蜕骨，只在此高峰。
中选
晓出·凌晨躬藏事
李兼
凌晨躬藏事，未晓出城关。
路暗鸡三唱，天青月一弯。
华香衣笥外，岚翠竹舆间。
欲尽清游兴，官程索遽还。
游兴
舟中·昔向画图见
李兼
昔向画图见，今行莽苍间。
天连疑有路，湖阔更无山。
地入番君国，星潜左蠡湾。
江神相行客，未觉畏途艰。

李兼的诗词名句全集
