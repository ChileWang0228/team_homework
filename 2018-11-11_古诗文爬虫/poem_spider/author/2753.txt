诗人:余谦一
作品数目：12篇
朝代：宋代
诗人简介：余谦一，字子同，莆田（今属福建）人。度宗咸淳元年（一二六五）进士，授泉州石井书院山长。召为国子监书库官。除太学博士，改宗正寺簿，差知化州。入元不仕。有《文安家集》，已佚。...
<<城山国清塘>> <<次韵胡攵城元夕>> <<三友堂·岁晚惟松竹>> <<送陈竹所帅越>> 
<<送陈竹·供帐荣归一日同>> <<送陈竹·便使丝絇离禁闼>> <<挽陈郡倅用虎妻朱安人>> <<挽陈郡·太息睢阳事>> 
<<温陵吴氏瓠斋>> 

余谦一的诗词全集

城山国清塘
余谦一
湖光山色酒杯中，此会那知一笑同。
风暖空岩落松子，雨晴新涨没凫翁。
隔林村落微茫见，一径禅房曲折通。
老艾当年题品处，斜阳无语想高风。...
曲折
挽陈郡·太息睢阳事
余谦一
太息睢阳事，重围保障孤。
兄公能死节，女子亦捐躯。
半被金闺婿，孤灯自发姑。
百年遗恨处，风雨暗环湖。
遗恨
次韵胡攵城元夕
余谦一
佳人月下翠成行，糰铺高张碗舞忙。
想见风情杜书记，暗中挥泪忆钱塘。
一老东家唤不应，当年膴仕正承平。
何人诵得科灯判，莫向膏脂上取明。...
承平
三友堂·岁晚惟松竹
余谦一
岁晚惟松竹，于梅伯仲间。
藉溪并白水，着个老屏山。
白水
送陈竹所帅越
余谦一
留侯羽翼计危成，谁遣鸿飞避杳冥。
一女倚楹犹有识，不知柱后立何人。
羽翼
送陈竹·供帐荣归一日同
余谦一
供帐荣归一日同，故乡增重汉朝空。
二疏事莫徵图画，西陌东阡看两翁。
图画
送陈竹·便使丝絇离禁闼
余谦一
便使丝絇离禁闼，还教牙纛傍天京。
邺侯浪说君王宠，避谤江西几许程。
江西
挽陈郡倅用虎妻朱安人
余谦一
 阖郡无男子，夫人可奈何。
平生羞蔡琰，一死伴湘娥。
门盍来旌表，邻应辍杵歌。
潘郎家国恨，怪得鬓丝多。
奈何
温陵吴氏瓠斋
余谦一
试问高斋底许，瓠瓜星舍明边。
椰大能容千古，壶中别有洞天。
洞天
温陵吴氏·大樗大椿等类
余谦一
大樗大椿等类，率是内篇寓言。
我谓惠王瓠种，合种庄家漆园。
寓言
温陵吴氏·诗记断壶秋半
余谦一
诗记断壶秋半，易占硕果春先。
粒许中间种子，乾坤生意无边。
中间
温陵吴氏·提壶足供杯勺
余谦一
提壶足供杯勺，吹匏可入弦歌。
一瓢濩落无用，无奈夫君拙何。

余谦一的诗词名句全集
