诗人:刘沧
作品数目：97篇
朝代：唐代
诗人简介：刘沧（约公元八六七年前后在世），字蕴灵，汶阳（今山东宁阳）人。生卒年均不详，比杜牧、许浑年辈略晚，约唐懿宗咸通中前后在世。体貌魁梧，尚气节，善饮酒，好谈古今，令人终日倾听不倦...
<<浙江晚渡怀古>> <<春日游嘉陵江>> <<秋日山斋书怀>> <<题龙门僧房>> 
<<题马太尉华山庄>> <<洛阳月夜书怀>> <<秋日登醴泉县楼>> <<经炀帝行宫>> 
<<夏日登慈恩寺>> 

刘沧的诗词全集

浙江晚渡怀古
刘沧
蝉噪秋风满古堤，荻花寒渡思萋萋。潮声归海鸟初下，
草色连江人自迷。碧落晴分平楚外，青山晚出穆陵西。
此来一见垂纶者，却忆旧居明月溪。...
旧居
秋日山斋书怀
刘沧
启户清风枕簟幽，虫丝吹落挂帘钩。蝉吟高树雨初霁，
人忆故乡山正秋。浩渺蒹葭连夕照，萧疏杨柳隔沙洲。
空将方寸荷知己，身寄烟萝恩未酬。...
萧疏
春日游嘉陵江
刘沧
独泛扁舟映绿杨，嘉陵江水色苍苍。行看芳草故乡远，
坐对落花春日长。曲岸危樯移渡影，暮天栖鸟入山光。
今来谁识东归意，把酒闲吟思洛阳。...
洛阳
赠道者·真趣淡然居物外
刘沧
真趣淡然居物外，忘机多是隐天台。停灯深夜看仙箓，
拂石高秋坐钓台。卖药故人湘水别，入檐栖鸟旧山来。
无因朝市知名姓，地僻衡门对岳开。...
门对
秋日登醴泉县楼
刘沧
闲上高楼时一望，绿芜寒野静中分。人行直路入秦树，
雁截斜阳背塞云。渭水自流汀岛色，汉陵空长石苔纹。
秋风高柳出危叶，独听蝉声日欲曛。...
自流
经炀帝行宫
刘沧
此地曾经翠辇过，浮云流水竟如何。
香销南国美人尽，怨入东风芳草多。
残柳宫前空露叶，夕阳川上浩烟波。
行人遥起广陵思，古渡月明闻棹歌。...
烟波
经过建业
刘沧
六代兴衰曾此地，西风露泣白苹花。烟波浩渺空亡国，
杨柳萧条有几家。楚塞秋光晴入树，浙江残雨晚生霞。
凄凉处处渔樵路，鸟去人归山影斜。...
晚生
题巫山庙
刘沧
十二岚峰挂夕晖，庙门深闭雾烟微。天高木落楚人思，
山迥月残神女归。触石晴云凝翠鬓，度江寒雨湿罗衣。
婵娟似恨襄王梦，猿叫断岩秋藓稀。...
婵娟
访友人郊居
刘沧
登原过水访相如，竹坞莎庭似故居。空塞山当清昼晚，
古槐人继绿阴余。休弹瑟韵伤离思，已有蝉声报夏初。
醉唱劳歌翻自叹，钓船渔浦梦难疏。...
故居
题桃源处士山居留寄
刘沧
白云深处葺茅庐，退隐衡门与俗疏。一洞晓烟留水上，
满庭春露落花初。闲看竹屿吟新月，特酌山醪读古书。
穷达尽为身外事，浩然元气乐樵渔。...
新月
题龙门僧房
刘沧
静室遥临伊水东，寂寥谁与此身同。禹门山色度寒磬，
萧寺竹声来晚风。僧宿石龛残雪在，雁归沙渚夕阳空。
偶将心地问高士，坐指浮生一梦中。...
夕阳
题马太尉华山庄
刘沧

别开池馆背山阴，近得幽奇物外心。竹色拂云连岳寺，
泉声带雨出溪林。一庭杨柳春光暖，三径烟萝晚翠深。
自是功成闲剑履，西斋长卧对瑶琴。
...
杨柳
长洲怀古
刘沧
野烧原空尽荻灰，吴王此地有楼台。千年事往人何在，
半夜月明潮自来。白鸟影从江树没，清猿声入楚云哀。
停车日晚荐苹藻，风静寒塘花正开。...
从江
题王母庙
刘沧
寂寥珠翠想遗声，门掩烟微水殿清。拂曙紫霞生古壁，
何年绛节下层城。鹤归辽海春光晚，花落闲阶夕雨晴。
武帝无名在仙籍，玉坛星月夜空明。...
春光
题敬亭山庙
刘沧
森森古木列岩隈，迥压寒原霁色开。云雨只从山上起，
风雷多向庙中来。三江入海声长在，双鹤啼天影未回。
花落空庭春昼晚，石床松殿满青苔。...
青苔
旅馆书怀
刘沧
秋看庭树换风烟，兄弟飘零寄海边。客计倦行分陕路，
家贫休种汶阳田。云低远塞鸣寒雁，雨歇空山噪暮蝉。
落叶虫丝满窗户，秋堂独坐思悠然。...
窗户
与僧话旧
刘沧
巾舄同时下翠微，旧游因话事多违。南朝古寺几僧在，
西岭空林唯鸟归。莎径晚烟凝竹坞，石池春色染苔衣。
此时相见又相别，即是关河朔雁飞。...
春色
下第东归途中书事
刘沧
峡路谁知倦此情，往来多是半年程。孤吟洛苑逢春尽，
几向秦城见月明。高柳断烟侵岳影，古堤斜日背滩声。
东归海上有余业，牢落田园荒草平。...
田园
下第后怀旧居
刘沧
几到青门未立名，芳时多负故乡情。雨余秦苑绿芜合，
春尽灞原白发生。每见山泉长属意，终期身事在归耕。
苹花覆水曲溪暮，独坐钓舟歌月明。...
属意
赠隐者·何时止此幽栖处
刘沧
何时止此幽栖处，独掩衡门长绿苔。临水静闻灵鹤语，
隔原时有至人来。五湖仙岛几年别，九转药炉深夜开。
谁识无机养真性，醉眠松石枕空杯。...
深夜
过北邙山
刘沧
散漫黄埃满北原，折碑横路碾苔痕。空山夜月来松影，
荒冢春风变木根。漠漠兔丝罗古庙，翩翩丹旐过孤村。
白杨落日悲风起，萧索寒巢鸟独奔。...
翩翩
洛阳月夜书怀
刘沧
疏柳高槐古巷通，月明西照上阳宫。一声边雁塞门雪，
几处远砧河汉风。独榻闲眠移岳影，寒窗幽思度烟空。
孤吟此夕惊秋晚，落叶残花树色中。...
河汉
夏日登慈恩寺
刘沧
金界时来一访僧，天香飘翠琐窗凝。
碧池静照寒松影，清昼深悬古殿灯。
晚景风蝉催节候，高空云鸟度轩层。
尘机消尽话玄理，暮磬出林疏韵澄。...
高空
晚秋洛阳客舍
刘沧
清洛平分两岸沙，沙边水色近人家。隋朝古陌铜驼柳，
石氏荒原金谷花。庭叶霜浓悲远客，宫城日晚度寒鸦。
未成归计关河阻，空望白云乡路赊。...
寒鸦
深愁喜友人至
刘沧
不避驱羸道路长，青山同喜惜年光。灯前话旧阶草夜，
月下醉吟溪树霜。落叶已经寒烧尽，衡门犹对古城荒。
此身未遂归休计，一半生涯寄岳阳。...
半生
秋日望西阳
刘沧
古木苍苔坠几层，行人一望旅情增。太行山下黄河水，
铜雀台西武帝陵。风入蒹葭秋色动，雨余杨柳暮烟凝。
野花似泣红妆泪，寒露满枝枝不胜。...
杨柳
邺都怀古
刘沧
 昔时霸业何萧索，古木唯多鸟雀声。芳草自生宫殿处，
牧童谁识帝王城。残春杨柳长川迥，落日蒹葭远水准。
一望青山便惆怅，西陵无主月空明。...
水准
秋夕山斋即事
刘沧
衡门无事闭苍苔，篱下萧疏野菊开。半夜秋风江色动，
满山寒叶雨声来。雁飞关塞霜初落，书寄乡闾人未回。
独坐高窗此时节，一弹瑶瑟自成哀。...
时节
江行书事
刘沧
远渚蒹葭覆绿苔，姑苏南望思裴徊。空江独树楚山背，
暮雨一舟吴苑来。人度深秋风叶落，鸟飞残照水烟开。
寒潮欲上泛萍藻，寄荐三闾情自哀。...
残照
过铸鼎原
刘沧
黄帝修真万国朝，鼎成龙驾上丹霄。天风乍起鹤声远，
海雾渐深龙节遥。仙界日长青鸟度，御衣香散紫霞飘。
唯留古迹寒原在，碧水苍苍空寂寥。...
苍苍
秋日寓怀
刘沧
海上生涯一钓舟，偶因名利事淹留。旅涂谁见客青眼，
故国几多人白头。霁色满川明水驿，蝉声落日隐城楼。
如何未尽此行役，西入潼关云木秋。...
落日
江城晚望
刘沧
一望江城思有余，遥分野径入樵渔。青山经雨菊花尽，
白鸟下滩芦叶疏。静听潮声寒木杪，远看风色暮帆舒。
秋期又涉潼关路，不得年年向此居。...
风色
宿苍溪馆
刘沧
孤馆门开对碧岑，竹窗灯下听猿吟。巴山夜雨别离梦，
秦塞旧山迢递心。满地莓苔生近水，几株杨柳自成阴。
空思知己隔云岭，乡路独归春草深。...
杨柳
留别复本修古二上人
刘沧
二远相知是昔年，此身长寄礼香烟。绿芜风晚水边寺，
清磬月高林下禅。台殿虚窗山翠入，梧桐疏叶露光悬。
西峰话别又须去，终日关山在马前。...
梧桐
边思·汉将边方背辘轳
刘沧
汉将边方背辘轳，受降城北是单于。黄河晚冻雪风急，
野火远烧山木枯。偷号甲兵冲塞色，衔枚战马踏寒芜。
蛾眉一没空留怨，青冢月明啼夜乌。...
战马
登龙门敬善寺阁
刘沧
独步危梯入杳冥，天风潇洒拂檐楹。禹门烟树正春色，
少室云屏向晚晴。花落院深清禁闭，水分川阔绿芜平。
琐窗朱槛同仙界，半夜缑山有鹤声。...
水分
题王校书山斋
刘沧
猿鸟无声昼掩扉，寒原隔水到人稀。云晴古木月初上，
雪满空庭鹤未归。药囿地连山色近，樵家路入树烟微。
栖迟惯得沧浪思，云阁还应梦钓矶。...
沧浪
及第后宴曲江
刘沧
及第新春选胜游，杏园初宴曲江头。紫毫粉壁题仙籍，
柳色箫声拂御楼。霁景露光明远岸，晚空山翠坠芳洲。
归时不省花间醉，绮陌香车似水流。...
光明
秋日山寺怀友人
刘沧
萧寺楼台对夕阴，淡烟疏磬散空林。风生寒渚白苹动，
霜落秋山黄叶深。云尽独看晴塞雁，月明遥听远村砧。
相思不见又经岁，坐向松窗弹玉琴。...
楼台
晚春宿僧院
刘沧
萧寺春风正落花，淹留数宿惠休家。碧空云尽磬声远，
清夜月高窗影斜。白日闲吟为道侣，青山遥指是生涯。
微微一点寒灯在，乡梦不成闻曙鸦。...
生涯
怀汶阳兄弟
刘沧
回看云岭思茫茫，几处关河隔汶阳。书信经年乡国远，
弟兄无力海田荒。天高霜月砧声苦，风满寒林木叶黄。
终日路岐归未得，秋来空羡雁成行。...
林木
题天宫寺阁
刘沧
丹阙侵霄壮复危，排空霞影动檐扉。城连伊水禹门近，
烟隔上阳宫树微。天敛暮云残雨歇，路穿春草一僧归。
此来闲望更何有，无限清风生客衣。...
无限
游上方石窟寺
刘沧
苔径萦回景渐分，翛然空界静埃氛。一声疏磬过寒水，
半壁危楼隐白云。雪下石龛僧在定，日西山木鸟成群。
几来吟啸立朱槛，风起天香处处闻。...
处处
怀江南友人
刘沧
久绝音书隔塞尘，路岐谁与子相亲。愁中独坐秦城夜，
别后几经吴苑春。湘岸风来吹绿绮，海门潮上没青苹。
空劳两地望明月，多感断蓬千里身。...
海门
经麻姑山
刘沧
麻姑此地炼神丹，寂寞烟霞古灶残。一自仙娥归碧落，
几年春雨洗红兰。帆飞震泽秋江远，雨过陵阳晚树寒。
山顶白云千万片，时闻鸾鹤下仙坛。...
烟霞
对残春·杨花漠漠暗长堤
刘沧
杨花漠漠暗长堤，春尽人愁鸟又啼。鬓发近来生处白，
家园几向梦中迷。霏微远树荒郊外，牢落空城夕照西。
唯有年光堪自惜，不胜烟草日萋萋。...
落空
过沧浪峡
刘沧
山叠云重一径幽，苍苔古石濑清流。出岩树色见来静，
落涧泉声长自秋。远入虚明思白帝，寒生浩景想沧洲。
如何地近东西路，马足车轮不暂留。...
清流
秋日夜怀
刘沧
砧杵寥寥秋色长，绕枝寒鹊客情伤。关山云尽九秋月，
门柳叶凋三径霜。近日每思归少室，故人遥忆隔潇湘。
如何节候变容发，明镜一看愁异常。...
明镜
题吴宫苑
刘沧
吴苑荒凉故国名，吴山月上照江明。残春碧树自留影，
半夜子规何处声。芦叶长侵洲渚暗，苹花开尽水烟平。
经过此地千年恨，荏苒东风露色清。...
水烟
赠天台隐者
刘沧
静者多依猿鸟丛，衡门野色四郊通。天开宿雾海生日，
水泛落花山有风。回望一巢悬木末，独寻危石坐岩中。
看书饮酒余无事，自乐樵渔狎钓翁。...

刘沧的诗词名句全集
此地曾经翠辇过，浮云流水竟如何。 刘沧。  <<经炀帝行宫>> 

经炀帝行宫。 碧池静照寒松影，清昼深悬古殿灯。 刘沧。  <<夏日登慈恩寺>> 

夏日登慈恩寺。 尘机消尽话玄理，暮磬出林疏韵澄。 刘沧。  <<夏日登慈恩寺>> 

夏日登慈恩寺。 香销南国美人尽，怨入东风芳草多。 刘沧。  <<经炀帝行宫>> 

经炀帝行宫。 残柳宫前空露叶，夕阳川上浩烟波。 刘沧。  <<经炀帝行宫>> 

经炀帝行宫。 行人遥起广陵思，古渡月明闻棹歌。 刘沧。  <<经炀帝行宫>> 

经炀帝行宫。 金界时来一访僧，天香飘翠琐窗凝。 刘沧。  <<夏日登慈恩寺>> 

夏日登慈恩寺。 晚景风蝉催节候，高空云鸟度轩层。 刘沧。  <<夏日登慈恩寺>> 

