诗人:蔡槃
作品数目：31篇
朝代：宋代
诗人简介：蔡槃，号邃庵，永嘉（今浙江温州）人（《东甌诗存》卷一○）。今录诗三十一首。
<<瓜州·烟际击孤舟>> <<过横岭书信臣宅壁>> <<寄北磵·拟定书中字>> <<寄碧瑶山房>> 
<<寄何尉·向晚出林麓>> <<寄雪蓬姚监丞>> <<金陵·六代帝王州>> <<病中·绕舍东风急>> 
<<春思·自觉无春思>> 

蔡槃的诗词全集

宫主祠·玉镜台前懒画眉
蔡槃
玉镜台前懒画眉，伤心最是月明时。
君恩渐绝门深掩，落尽间花竟不知。
画眉
瓜州·烟际击孤舟
蔡槃
烟际击孤舟，芦花两岸秋。
江空双雁落，天迥一星流。
急鼓西津渡，残云北固楼。
商人茅店下，沽酒话扬州。
扬州
寄北磵·拟定书中字
蔡槃
拟定书中字，山中欲问谁。
一从分手后，尽是断肠时。
烧叶驱残冻，挑蔬备夕饥。
相思不但此，明月梦魂随。
分手
客中·举酒吟诗易
蔡槃
举酒吟诗易，居贫作客难，
一番思世事，半日倚阑干。
霜重竹篱薄，风高石径寒。
无言搔短发，望眼到长安。
长安
谒范文正公祠
蔡槃
半龛遗像饰貂蝉，往事犹思庆历前。
未说两朝亲捧日，且言一柱独擎天。
山林付与书生管，香火当同信史传。
独恨军中无此老，如今西贼又侵边。...
信史
过横岭书信臣宅壁
蔡槃
马嘶残月醉醒中，行尽天涯西复东。
两鬓欲霜难讳老，一心忧国不妨穷。
只今世路浑如水，从旧交情独有公。
彭泽门前昔时柳，也应相傍得春风。...
旧交
寄雪蓬姚监丞
蔡槃
忆昔青灯夜对床，断猿声里早梅香。
一从去棹冲寒雪，几度凭阑到夕阳。
秋思渐于蝉外觉，别愁偏向雁边长。
梧桐解得离人意，不遣西风吹叶黄。...
梧桐
春思·自觉无春思
蔡槃
自觉无春思，春长在眼前。
天晴梅堕雪，地暖草生烟。
独步迷山影，空肠饱涧泉。
乡心徒耿耿，为客又经年。
空肠
旅中·梧叶响荒塘
蔡槃
梧叶响荒塘，秋宵不耐长。
猿啼千嶂外，人在一灯旁。
雁影溪桥月，钟声野寺霜。
明朝又何处，烟水正茫茫。
茫茫
游古寺·山烟寒日暝
蔡槃
山烟寒日暝，鸱殿与云齐。
松鼠下阶走，竹鸡当户啼。
碑荒文字古，僧老语音低。
欲往应无计，斜阳照杖藜。
文字
寄碧瑶山房
蔡槃
市声不到处，作屋僅三间。
洗砚添新水，开窗放远山。
湿云侵树黑，疏雨蚀苔斑。
近有间生活，吟编手自删。
生活
寄何尉·向晚出林麓
蔡槃
向晚出林麓，思君隔瀼湾。
因看云过岭，不觉日沉山。
犬吠疏篱下，牛归古道间。
一声何处笛，明月上松关。
金陵·六代帝王州
蔡槃
六代帝王州，寒烟满石头。
星河天北转，江汉水东流。
步绝金莲雨，歌残玉树秋。
白头有渔父，犹说景阳楼。
玉树
病中·绕舍东风急
蔡槃
绕舍东风急，柴门静掩时。
交情贫里见，药性病中知。
沉寂心当定，清羸步懒移。
呼童理书案，为管旧时书。
旧时
次倪梅村见寄韵
蔡槃
江湖不恨知心少，只怕相逢雪上头。
万事悠悠双弊屣，百年渺渺一虚舟。
共斟荷露吟终日，坐挹松风喜近秋。
更好停杯溪上月，不妨为我夜深留。...
终日
次幽居·却粒烧丹未有方
蔡槃
却粒烧丹未有方，且逃人事住山房。
冷看桐叶含秋思，间扫苔花背夕阳。
墙壁遍题无酒句，衣裳多带捣茶香。
云深自是稀来往，婆饼一声清昼长。...
衣裳
冬夕寄友
蔡槃
壁灯花落夜将残，天远那知客思单。
鹤帐不成云外梦，燕楼空锁雨中寒。
千年风雅教谁主，一曲凄凉只自弹。
又恐孤山梅渐老，明朝相约过长安。...
凄凉
九日僧舍偶成
蔡槃
落帽年年学孟嘉，今年偶客梵王家。
石床斋散门初掩，细雨声中落菊花。
菊花
留别·欲去休云易
蔡槃
欲去休云易，相思恐弗禁。
一床秋雨梦，千里暮云心。
每自悲行役，知谁识老吟。
西风闻过雁，记取问佳音。
西风
钱塘怀古·郁郁东南旺气浮
蔡槃
郁郁东南旺气浮，吴争越战几春秋。
一阳柳色浑无恙，五月荷花半是愁。
隆替且容吾辈老，英雄都付此江流。
中原苦被淮山隔，莫向西风更倚楼。...
英雄
人间·充尽人间事
蔡槃
充尽人间事，西风掩竹门。
无人争碧嶂，有鹤伴黄昏。
扫石移云影，浇花润月痕。
何须叹牢落，知我有乾坤。
乾坤
山城即事
蔡槃
独上山楼上，楼高望尽天。
更无云一点，只有月孤圆。
树老飘黄叶，湖空起白烟。
故园音信断，愁绝不成眠。
音信
山居·急雨开新霁
蔡槃
急雨开新霁，薰风献嫩凉。
苔花停画壁，云叶护书床。
枕上清风细，诗中雅兴长。
地偏人到少，幽鸟语新篁。
清风
雪中怀祝声之
蔡槃
逢人常自说，家远欲归难。
身暂依莲社，心犹在杏坛。
摊书灯下读，磨剑月中看。
近日无消息，相思雨雪寒。
月中
游梅庵·一点尘难着
蔡槃
一点尘难着，推窗晚翠开。
早知延话久，悔不带诗来。
医俗可无竹，耐交惟有梅。
平生爱闲步，踏碎几莓苔。
平生
约友同游
蔡槃
买得扁舟击海滨，梅花岭上浪游人。
江山若欲留连客，诗酒何妨报答春。
柳带梳风黄尚浅，草茵铺雨绿将匀。
约君携手同行乐，趁取东郊景物新。...
景物
越州早行·青鞋三十里
蔡槃
青鞋三十里，草露惹衣斑。
潮落曹娥渡，云荒夏禹山。
秋声黄叶里，一影白鸥间。
欲问钱塘□，渔家未启关。
赠江湖隐者
蔡槃
湖上人家住最幽，檐牙倒影落沧洲。
诗成梅坞三更月，酒醒蓬窗午夜秋。
移石为添烧药灶，卖金因起读书楼。
经年不入城闉去，长倚阑干看白鸥。...
读书
郑介道见访
蔡槃
数株杨柳种多年，今日方维胜客船。
扫石共看山色坐，枕书同听雨声眠。
溪羹旋煮莼丝滑，野饭新炊白玉圆。
不管归心忙似箭，强留吟过菊花天。...
白玉
竹·每爱幽窗下
蔡槃
每爱幽窗下，烟藂与露枝。
才闻风起处，便是雨来时。
节直将谁比，心虚只自知。
青青长在眼，休说化龙迟。
心虚
自叙·江湖间步几经年
蔡槃
江湖间步几经年，穷似襄阳孟浩然。
折简为求僧舍茗，典衣因欠酒家钱。
真情尽向诗中见，归梦常于枕上圆。
世路风波深可畏，结茅何日遂归田。...

蔡槃的诗词名句全集
