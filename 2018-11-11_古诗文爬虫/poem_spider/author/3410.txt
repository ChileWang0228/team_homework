诗人:楼钥
作品数目：854篇
朝代：宋代
诗人简介：楼钥，南宋大臣、文学家。字大防，又字启伯，号攻媿主人，明州鄞县人。楼璩的三子，有兄长楼鐊、楼锡，与袁方、袁燮师事王默、李鸿渐、李若讷、郑锷等人。隆兴元年进士及第。...
<<代毛崇夫贺妇翁黄圮老生朝>> <<守崇庆·从昔传家学>> <<诗卷·琴弈心偏好>> <<过苍岭·黄云满坞沙田稻>> 
<<送赵至道节推>> <<宿登山·竹舆来访小梅山>> <<送朱季公守封川>> <<复见官军诗>> 
<<端明殿学士汪公挽词>> 

楼钥的诗词全集

谢叶处士写照
楼钥
老我旧曾官日边，随众年除仍岁迁。
母子日夜念乡国，但欲共耕绵上田。
叶君写照妙一世，画我形模在山水。
有如虎头貌幼舆，正合置之岩石里。
犹记有客为谀言，盍更野服为貂蝉。
我笑...
指点
诗卷·琴弈心偏好
楼钥
琴弈心偏好，丹铅手自磨。
衰翁会同社，吾子揖余波。
歌动玉条脱，酒倾金叵罗。
好为文字饮，行乐未宜多。
行乐
星潭·山头分下一泓清
楼钥
山头分下一泓清，石甃团团瞰小亭。
身在赤城名绛阙，至今潭影照郎星。
赤城
送赵至道节推
楼钥
君来入幕恰三年，我幸投闲识此贤。
婉画时时因事见，素风凛凛信家传。
易林律本君须寄，月窟天根语未圆。
问讯难兄无恙否，相忘千里各瀛壖。...
无恙
二画·梅花屡见笔如神
楼钥
梅花屡见笔如神，松竹宁知更逼真。
百卉千华皆面友，岁寒只见此三人。
梅花
中秋·岁岁当秋半
楼钥
岁岁当秋半，人人待月明。
绝怜今夜赏，更胜去年晴。
光彩澄高露，氛埃廓太清。
众心方闵雨，却望暮云生。
光彩
代毛崇夫贺妇翁黄圮老生朝
楼钥
东都竞风节，清裁称巨贤。
焱驰不自定，相与扶其颠。
独立黄徵君，道周性具全。
辟举既不就，言论亦无传。
当时论笃士，比之孔与颜。
陈蕃为三公，自媿不敢先。
丈人岂苗裔，德高静而专。...
出处
寄题张法曹瞻云轩
楼钥
张侯名轩意可知，如登太行看云移。
我虽未得登轩墀，不鄙要我巴人词。
尔时膝下遨以嬉，欲斵数语语不随。
娱侍东嘉乐无涯，官舍偪仄亲不怡。
安舆相将甬水湄，日日东望劳支颐。
秋风...
落笔
半月轩·莫要作圆月
楼钥
莫要作圆月，才圆却又亏。
不如作一半，犹有向圆时。
过苍岭·黄云满坞沙田稻
楼钥
黄云满坞沙田稻，白雪漫山荠菜花。
路人缙云频借问，碧香酒好是谁家。
缙云
寄题汪端明坟庵真如轩
楼钥
万个筼簹一草庐，伤心埋璧十年余。
革声谁听尚书履，金榜空悬少保书。
无复遗音追正始，尚传新作过黄初。
真成一代风流尽，欢息浮生信六如。...
风流
白醉·处世难独醒
楼钥
处世难独醒，时作映檐醉。
年少足裘马，安知老夫味。
天梳与日帽，且免供酒事。
谪居幸三适，得此更慙愧。
向来六逍遥，特书见清异。
君家老希夷，相求谅同气。
曲身成直身，朝寒俄失记。...
失记
戏题珪老借庵
楼钥
不知当初问谁借，至今久假而不归。
毕竟还了方是了，却须还我未生时。
支茂先烟蓑亭
楼钥
人生逆旅困风波，大似寄居鹦鹉螺。
月白江空无一事，不须更作钓鱼蓑。
风波
谢文思许尚之石函广陵散谱
楼钥
叔夜千载人，生也当晋魏。
君卑巨寖强，駸駸司马氏。
幽愤无所洩，舒写向桐梓。
慢商与宫同，惨痛声足备。
规橅既弘阔，音节分巨细。
拨刺洎全扶，他曲安有是。
昌黎赠颖师，必为此曲制。...
清真
陈文恭公挽词
楼钥
致主唐虞上，东山志不渝。
衮衣重入觐，胡骑敢长驱。
梦已商楹奠，朝犹汉殿趋。
哀荣极终始，何止渡江无。
哀荣
杨花·杜门无绪看芳菲
楼钥
杜门无绪看芳菲，见说杨花满路飞。
谢汝不随人冷暖，因风翻舞到柴扉。
柴扉
送万耕道帅琼管
楼钥
黎山千仞摩苍穹，颛颛独在大海中。
自从汉武置两郡，黎人始与南州通。
历历更革不胜计，唐设五筦如容邕。
皇朝声教久渐被，事体全有中华风。
生黎中居不可近，熟黎百洞蟠疆封。
或从...
作难
送王林叔推官分韵得锦字
楼钥
王郎天下士，中和自生禀。
澹然初无营，见者辄敛衽。
幕中资婉画，处事极精审。
与人如恐伤，律己渊冰懔。
深恐马骇舆，要使鸮食葚。
一寸忧国心，几年不甘寝。
此意大未酬，退静若已甚。...
风流
灵芝寺·送客灵芝寺
楼钥
送客灵芝寺，恁阑山有无。
自从朝北阙，始得见西湖。
烟外移轻桨，波间浴野凫。
清寒不可驻，回首又神都。
清寒
月沼·玉洁冰清一壑专
楼钥
玉洁冰清一壑专，箨龙何处引涓涓。
深知月满还亏缺，只学蟾光一半圆。
涓涓
守崇庆·从昔传家学
楼钥
从昔传家学，当今良史才。
声名冠西蜀，风节象东台。
朝迹何收速，归心挽不回。
一麾从此去，万里可能来。
归心
顷游龙井得一联王伯齐见儿辈因足成之
楼钥
路入风篁上翠微，老龙蟠井四山围。
水真绿净不可唾，鱼若空行无所依。
胜处虽多终莫及，旧游谁在事皆非。
只今匏系何由到，徒羡联镳带月归。...
翠微
括苍溪涨·雨余大溪触山流
楼钥
雨余大溪触山流，气势直欲凌沙洲。
浮梁中分断螮蝀，流沫更去行蛟虬。
人家嘈嘈避新涨，云稼苒苒添平畴。
渔翁轻生有如此，小艇横绝随飞鸥。...
苒苒
次韵东坡武昌西山诗
楼钥
党论一兴谁可回，贤路荆棘争先栽。
窜流多能擅笔墨，囚拘或可为盐梅。
雪堂先生万人敌，议论磊落心崔嵬。
向来罗织脱一死，至今诗话存乌台。
凭高望远想宏放，眼界四海空无埃。
黄冈...
天地
跋余子寿所藏山谷书范孟博传
楼钥
宜人初谓宜於人，菜肚老人竟不振。
承天院记顾何罪，一斥致死南海滨。
贤哉别驾眷迁客，不恤罪罟深相亲。
衮衮不容处城闉，夜遣二子从夫君。
一日携纸丐奇画，引笔行墨生烟云。
南方...
汝南
宿登山·竹舆来访小梅山
楼钥
竹舆来访小梅山，山在空濛紫翠间。
岚雾满林朝漠漠，溪声和雨夜潺潺。
峰头丹井随潮信，松下禅房旧祖关。
谁是无生谁不死，晨钟未响梦先还。...
禅房
婺女极目亭·危楼雄据郡城东
楼钥
危楼雄据郡城东，扫尽秋云快碧空。
目力不容山隔断，诗情长与酒无穷。
先分楼下双溪水，高挹人间万里风。
兴逸不知真近远，五弦声里送归鸿。...
碧空
吴山井·钱塘东南一都会
楼钥
钱塘东南一都会，西湖宛在高城外。
凿为六井引入城，唐相邺侯功尚在。
吴山横亘城中央，左右江湖尽襟带。
寒泉迸溢清且甘，发自灵源匪分派。
天目两乳龙凤来，秀气所钟此其最。
海滨...
飞泉
倅厅云水亭
楼钥
山绕澄江江绕城，水云径接海冥冥。
万家曲折在吾目，一郡登临属此亭。
今日诗题随处有，几番醉眼望中醒。
风流郑老知何在，回首苍茫凫屿青。...
醉眼
陈顺之灵壁石砚山
楼钥
名画法书环四壁，中有米家真宝石。
群峰森耸外涧流，他物虽奇敢争席。
旧属半山老仙人，佛印乞之如乞邻。
阿章有力负之走，一时攘取成纷纶。
此石天然非琢磨，是时有水生岩阿。
至今...
回首
初得曾孙女
楼钥
外子惟知愧可攻，羡公八十未衰癃。
曾孙喜见亲文褓，尚想当年掷镜翁。
外子
一老二偈·即心是佛本无难
楼钥
即心是佛本无难，挫却丝毫隔万山。
知有毗卢五千卷，谁能分雨费跻攀。
万山
陈留柏·驿门深闭柏参天
楼钥
驿门深闭柏参天，月可中庭夜影圆。
人静好风喧客枕，坐令归梦到林泉。
参天
鲍潮州挽词
楼钥
客授壬辰岁，巍科盛永嘉。
芹宫屡挥麈，竹院几烹茶。
假守深交谊，清谈及道家。
犹怀郡斋晚，群雀噪檐蛇。
道家
跋惠峰询老所编类海
楼钥
古德手段决裂，剥地破{上绝下方}地折。
说道不立文字，未史横说竖说。
草庵文字太多，只为老婆心切。
若不作恁麽看，将谓多口饶舌。...
文字
一月三捷诗
楼钥
勇甚鹰扬将，身从虎穴探。
六师心不二，一月捷凡三。
戎卒时非久，边庭战已酣。
神戈穷逐北，露布屡驰南。
貔旅弥思奋，狼心敢肆贪。
七旬有苗格，较德可无慙。...
露布
杨花·野芳庭草是生涯
楼钥
野芳庭草是生涯，老去只宜闲在家。
几日惜春留不住，小鬟为我拾杨花。
生涯
再题行看子·先引护栏毬子骢
楼钥
先引护栏毬子骢，九马近远俱相从。
黑驹騧黄骓素骝，亦有笏面仍银鬃。
夏国一种青於蓝，五明错靴皆如龙。
或骖或引恣驰骤，坐觉隐耳声珑珑。
人间安得有此辈，一一必自天闲中。
不惟...
雍容
玉霄亭玩雪
楼钥
群斋高晏雪浮空，同上山城第一重。
今日无非银色界，此亭真是玉霄峰。
云迷野路舞轻鹤，风急瓦沟嘘龙龙。
便欲相将游汗漫，剡溪何必访遗踪。...
汗漫
王大卿挽词
楼钥
上世总儒先，犹传梦雪篇。
惟应佳婿选，可配老姑贤。
父行偏知我，交情不问年。
槁梧谁共语，愁断伯牙弦。
交情
粮料院葵向亭
楼钥
结屋苍崖昼不哗，崚嶒乱石绕帘牙。
涛江渺莽三千顷，烟瓦参差百万家。
雉堞环山余暮雪，龙楼耸阙焕朝霞。
登临可是望都省，但有葵心向日华。...
雉堞
六月十六夜观月翌早纪所见成长谣
楼钥
海云涌立双铁出，明月正在山中间。
初疑渼陂蓝田出水面，又似长风吹度玉门关。
须臾云过月愈上，太虚点缀从飞翻。
白衣苍狗不足究，千变万态俱可观。
忽焉横卧如苍龙，骊珠颔下光团团...
太阴
哭晴弟汪去伪墓
楼钥
内弟幼而敏，抗志欲决科。
一行试曹掾，吏才犹患多。
谓当为时用，舌在如命何。
通籍已艰阻，入幕终蹉跎。
我生依外家，侵寻阅羲娥。
视君如同气，竹马声相和。
少长联研席，词场深琢磨。...
沉吟
寄题吴汉英玩芳亭
楼钥
吴侯奕奕天分高，历记万卷无差毫。
青云垂上忽归去，年来益收湖海豪。
志同三闾时则异，玩此芳物亭之臯。
视彼憔悴亦何苦，鼻间栩栩忘郁陶。
诗文满轴寄海峤，灵均细论无乃劳。
与君...
蓬蒿
次周益公韵
楼钥
舅甥相与老鄞川，况值慈亲九十年。
画舫时追唐贺监，笋舆联访汉梅仙。
官名自愧偶同辙，才望如何敢并肩。
误辱品题称酷似，此声梁楚更堪传。...
才望
清泉洁尘襟诗
楼钥
骚客事幽寻，清泉一派深。
居然浮爽气，聊用洁尘襟。
彻底明苍石，澄波漾碧岑。
应添山泽趣，尽涤市朝市。
洗耳何妨听。吟诗更喜临。
至哉天下乐，稳坐读书林。...
读书
送陈君举舍人东归
楼钥
皇天生人物，千载非偶然。
冲和兼万人，始得一英贤。
夫君乃其人，人一己百千。
飞黄欲追风，况复勤著鞭。
文阵蚤奔放，气欲摩青天。
短褐东海濒，名贯牛斗躔。
闻道更独早，自言若队渊。...
相与
叔韶弟以退堂洪老诗来寄谢
楼钥
不受人天供，甘心乐隐居。
坐穷千里目，笑拥一楼书。
攻媿老无用，退堂闲有余。
相望可杭苇，何日访吾庐。
隐居
送清道者住投子山
楼钥
一钵一衲，一丘一壑。
非去非住，无相无作。
一脚踏著投子机，不被傍人轻摸索。

楼钥的诗词名句全集
