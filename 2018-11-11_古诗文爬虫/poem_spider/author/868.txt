诗人:蒋山卿
作品数目：51篇
朝代：明代
诗人简介：蒋山卿，(1486-1548后)字子云，号江津，江苏仪征人，明代文学家、画家、书法家。正德九年(1514)进士，正德十四年(1519)以谏阻武宗朱厚照南巡寻乐而被杖谪，后复起官至广西布...
<<送林以乘赴任江西佥宪>> <<王昭君·拭泪新装束>> <<金陵览旧>> <<北狩凯旋歌>> 
<<赠别孙刑部还京次衡山韵>> <<戊申正月初宿休园>> <<春夜佴参戎见过>> <<吴水部客中除夕为赋此诗>> 
<<晓雨·卧听春园雨>> 

蒋山卿的诗词全集

送林以乘赴任江西佥宪
蒋山卿
先帝昔巡幸，小臣同上书。
事危攀折槛，情切止乘舆。
未得陈丹悃，空令伏玉除。
天心那可问，皇怒竟何如。
氛雾昏霾久，雷霆震击余。
伤魂逮囹圄，鞭血溅衣裾。
半刺犹怜尔，孤游孰起予。...
长途
王昭君·拭泪新装束
蒋山卿
拭泪新装束，朝来殿里辞。
何堪辞诀日，却是见怜时。
汉骑临关少，胡笳出塞迟。
琵琶写哀怨，凄切转添悲。
胡笳
赠别孙刑部还京次衡山韵
蒋山卿
早因休沐出承明，又见弹冠上帝京。
芳草五湖初放棹，华林三月细啼莺。
浮云莫叹当时事，零雨还传旧日名。
二十年前题汉柱，为君飞动不胜情。...
旧日
采菱曲·鹜舲乘滉漾
蒋山卿
鹜舲乘滉漾，弭棹弄涟漪。
拾叶萦荷盖，牵丝乱荇枝。
比镜那能照，为盘讵易持。
望美徒延伫，日暮重相思。
涟漪
夏日田园即事·斜阳倏西下
蒋山卿
斜阳倏西下，片月已东出。
鸡犬各还家，柴荆晚饭毕。
邻舍语依然，儿女相牵率。
鸣蛙水上喧，流萤花外疾。
夜色向沉沉，旷望弥萧瑟。...
萧瑟
金陵览旧
蒋山卿
小饮东山忆谢公，傲然携妓醉春风。
即今桃李花间月，照入游人尊酒中。
桃李
戊申正月初宿休园
蒋山卿
江村物候又惊新，月色花香并换春。
自笑无能惟野性，熟知有味是闲身。
茅檐迟日遍宜懒，竹院风清不受尘。
终日闭门常谢客，只应酒伴得相亲。...
终日
吴水部客中除夕为赋此诗
蒋山卿
客思乡心此夕并，萧条官舍若为情。
筵前柏叶金杯浅，院里梅花粉署清。
门掩疏灯人语寂，山留残雪夜寒生。
起来遥祝君王寿，却忆鹓鸾一字行。...
萧条
花残·寂寂门空闭
蒋山卿
寂寂门空闭，菲菲花欲残。
赏心不相见，对酒若为欢。
小径芳烟霭，疏帘细雨寒。
一年春又谢，惆怅思无端。
烟霭
乌夜啼·郎起见月光
蒋山卿
郎起见月光，绮窗白如曙。
侬欢不成寐，郎起渡江去。
月光
乌夜啼·长帆百幅余
蒋山卿
长帆百幅余，大舸夹双橹。
回头欻不见，侬心苦复苦。
回头
夏日田园即事
蒋山卿
沉沉夜来雨，泱泱川上平。
田家趋时作，驱牛急晨耕。
遥遥阡陌间，肃肃老少并。
札札耒与耜，咿咿桔槔声。
纡回野水入，绵延禾稼盈。
劬苦事一时，倏忽见秋成。
四体虽云疲，所贵惟此生。...
四体
夏日田园即事·种瓜东门外
蒋山卿
种瓜东门外，种豆南山下。
遗荣等粪土，屏迹在田野。
自昔有达士，而我非作者。
偃息任疏顽，得性非虚假。
不觉岁月迁，青春复徂夏。
是时农务忙，尽日宾明寡。
新竹带可围，青荷手堪把。...
青春
夏日田园即事·立身本疏慢
蒋山卿
立身本疏慢，罢官实所宜。
追思十年往，犹是归来迟。
聊租二顷田，以为三径资。
故人有裘羊，旦夕与娱嬉。
即看花满园，但要酒盈卮。
高歌任性情，放言罕文辞。
邈与世相绝，俯仰复何为。...
旦夕
郡斋五日柬刘子
蒋山卿
郡斋五日思依依，客里清尊兴自违。
微雨隔帘人不见，满庭蕉叶落花稀。
依依
北狩凯旋歌
蒋山卿
帐下亲军尽虎貔，辫垂结束学胡儿。
衔枚夜斫阴山寨，杀向平明虏不知。
阴山
春夜佴参戎见过
蒋山卿
苍梧春欲暮，旅况复何如。
上客烦骠骑，中厨具鲤鱼。
流云城树暗，过雨径花疏。
相过休言数，高谈赖起余。
骠骑
晓雨·卧听春园雨
蒋山卿
卧听春园雨，虚帏寒气侵。
闲愁亦底事，只觉扰余心。
杨柳交黄鸟，池塘遍绿阴。
兴来思蚤起，回步一相寻。
池塘
从军行·雪岭愁云冻不飞
蒋山卿
雪岭愁云冻不飞，黄沙白草路人稀。
边城春色惟看柳，看到青时春已归。
春色
奉送白岩相公扈跸凯旋三十韵
蒋山卿
帝室何多故，亲藩自取亡。
从教赐几杖，讵意缺锜斨。
氛祲霾彭蠡，妖星孛豫章。
官寮甘就戮，郡县泣罹殃。
百姓为鱼肉，宗人化犬羊。
漫看传羽檄，妄欲改冠裳。
司马当分阃，留都况接疆。...
烟花
夏日田居即事
蒋山卿
两过苔荒石径微，林园一向掩柴扉。
柳堤潮满鱼苗上，麦陇风晴雉子飞。
花暝更教移晚酌，竹深犹遣著寒衣。
老人本自心无事，不为投闲始息机。...
寒衣
夏日田居即事·水榭风亭取次开
蒋山卿
水榭风亭取次开，新凉应有客同杯。
树阴深处黄鹂语，溪水平时白鸟来。
葵扇偶从邻妪买，荷衣旋学野人裁。
花间蝴蝶双飞去，正是山翁午梦回。...
蝴蝶
夏日田居即事·偶携藜杖过桥东
蒋山卿
偶携藜杖过桥东，曲港潮流处处通。
溪上闲花多覆水，村前垂柳半含风。
黄昏鸟宿轻烟外，青野人耕细雨中。
莫怪移家来畎亩，欲将遗事学庞公。...
遗事
夏日田居即事·草堂聊藉竹为门
蒋山卿
草堂聊藉竹为门，花坞从将槿作垣。
长日鸟啼红药尽，夕阳人坐绿阴繁。
愁多非为逢时歉，住久应知隔世喧。
赖有青山如旧故，年年相对两忘言。...
相对
过象州·秦皇开象郡
蒋山卿
秦皇开象郡，兹事已千年。
台古埋秋草，城荒起暮烟。
江天云漠漠，石岭月娟娟。
万里惭漂泊，因风怀昔贤。
漠漠
梅花落·才见梅花发
蒋山卿
才见梅花发，飘零树又空。
萧萧愁对雪，片片恨因风。
塞外春应少，闺中信未通。
谁家吹玉笛，明月满帘栊。
飘零
乌夜啼·门前杨柳树
蒋山卿
门前杨柳树，借汝乌夜栖。
郎眠夜未半，无奈汝争啼。
杨柳
乌夜啼·月明潮欲生
蒋山卿
月明潮欲生，三江风浪恶。
劝郎且迟留，莫便将衣着。
衣着
乌夜啼·从劝出门去
蒋山卿
从劝出门去，天寒独自宿。
门外单栖乌，夜夜啼上屋。
出门
采莲曲·翠袖双双并
蒋山卿
翠袖双双并，红妆面面开。
数声摇橹过，一道唱歌来。
叶密藏难见，花深去不回。
小姑相结伴，夫婿莫疑猜。
夫婿
采莲曲·荡桨谁家女
蒋山卿
荡桨谁家女，嬉游入浦深。
搴花怜并蒂，拾子爱同心。
回腕垂金钏，低鬟堕玉簪。
相期未相值，歌曲不成音。
玉簪
采菱曲·新妆丽且鲜
蒋山卿
新妆丽且鲜，越女斗婵娟。
飘风落红粉，溅水湿花钿。
紫茎牵更直，碧叶聚能圆。
采摘将谁寄，私心只自怜。
采摘
杂感·汉武昔好道
蒋山卿
汉武昔好道，燕齐方士来。
纵横献迂怪，信之无嫌猜。
遥临太一坛，高起通天台。
金枝殿上陈，芙蓉掌中开。
竹宫遥望拜，炯炯神光回。
流连王母宴，诡谲方朔谐。
昆仑九万里，瑶池安在哉。...
流连
杂感·吾闻青海外
蒋山卿
吾闻青海外，赤水西流沙。
神人生鸟翼，蓬首乱如麻。
出入乘两龙，左右臂双蛇。
中有不死药，奇丽更纷葩。
琅玕坠珠英，玗琪散瑶华。
双双相合并，文文自交加。
我愿从之游，万里迹非赊。...
寿命
杂感·帝尧让天下
蒋山卿
帝尧让天下，许由去洗耳。
仲父牵牛过，不饮下流水。
荣华若尘垢，富贵等泥滓。
王阳始弹冠，贡公胡为喜。
古今不相及，何啻千万里。...
富贵
禁城雪霁望西山
蒋山卿
积雪带回岭，素华丽高阙。
玉掌对嵯峨，珠栊共鲜洁。
振风向林杪，哀鸟下城堞。
徘徊英英云，掩映纤纤月。
幽赏虑自澄，旷望情弥惬。
虽异梁园游，行吟良未辍。...
掩映
夏日田园即事·东菑耘事毕
蒋山卿
东菑耘事毕，老翁自闲闲。
鼓腹何所知，徘徊墟落间。
斜日上高原，一望江南山。
搴林玩柔荑，涉涧弄潺湲。
欣然适其适，日黑始来还。
了无一可说，呼儿掩柴关。...
老翁
田园秋日杂与
蒋山卿
曲径入林丘，柴门野水流。
松间还倚杖，石上复垂钩。
借问家中妇，今朝有酒不？
前山夕阳下，吾意正悠悠。
今朝
田园秋日杂与·板桥横浦直
蒋山卿
板桥横浦直，篱舍傍堤斜。
年熟村多酿，秋深菊始华。
溪鱼寒聚藻，田蟹夜行沙。
野趣浑无厌，吾生即有涯。
田园
田园秋日杂与·久作山林客
蒋山卿
久作山林客，虚为野老知。
鹤衣行曳屦，乌帽坐弹棋。
煮茗频烧竹，炊羹旋刈葵。
来朝菊花节，相约过东篱。
相约
田园秋日杂与·清夜耿不寐
蒋山卿
清夜耿不寐，端居兴杳然。
蛩吟入床下，叶落堕阶前。
麦陇耕残月，茅檐炊晓烟。
只缘高卧稳，自觉懒情偏。
残月
刘氏水南亭子
蒋山卿
洛水桥南学士家，青林遥对碧山斜。
春风细雨柴门闭，一树莺啼杏子花。
柴门
泛舟·柳边深系木兰桡
蒋山卿
柳边深系木兰桡，锦石青莎映画桥。
夜半夜河光破碎，浪喧风起欲生潮。
夜半
宫词·君王亲著紫霞裳
蒋山卿
君王亲著紫霞裳，白玉冠簪八宝光。
夜半碧坛星月冷，九天仙乐下鸾皇。
天仙
宫词·离宫复道接蓬莱
蒋山卿
离宫复道接蓬莱，云绕千峰五色开。
香辇无尘球箔卷，后宫遥从上陵回。
蓬莱
宫词·令节繁华燕赏新
蒋山卿
令节繁华燕赏新，太平天子重词臣。
诗成总是宫娥品，席上惊看夺锦人。
繁华
宫词·小年选入蕊珠宫
蒋山卿
小年选入蕊珠宫，紫阁玲珑十二重。
日侍上真修法事，水晶盘捧玉芙蓉。
水晶
宫词·风卷珠帘月上钩
蒋山卿
风卷珠帘月上钩，箧中纨扇不宜秋。
炎凉只在君王手，莫拟承恩到白头。
白头
宫词·碧殿瑶坛礼上清
蒋山卿
碧殿瑶坛礼上清，桂华凉露浸银屏。
双双玉女扶青案，跪启琅函讽道经。
宫词·一夜梅开上苑东
蒋山卿
一夜梅开上苑东，淡烟斜月影朦胧。
春魂愿逐香魂去，飞入君王晓梦中。

蒋山卿的诗词名句全集
