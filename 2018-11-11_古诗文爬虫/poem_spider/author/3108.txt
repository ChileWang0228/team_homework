诗人:孙冕
作品数目：9篇
朝代：宋代
诗人简介：孙冕，临江军新淦人，擢进士第。(北宋)天禧末守苏州。冕大书一诗于厅壁，拂衣归九华。诗云：人生七十鬼为邻，已觉风光属别人。莫待朝廷差致仕，早谋泉石养闲身。去年河北曾逢...
<<和惜梅·雪飞浑不管梅嗔>> <<静治堂书怀>> <<谩成·闲较新诗意未降>> <<曲君·冥搜浑不见诗踪>> 
<<问梅·瘦藤拄晓觅寒梅>> <<晓亭·知褐冲风立晓亭>> <<书苏州厅壁>> <<春兴诗·山馆悠悠倚峻陂>> 
<<春兴诗·竹垣向里辟新池>> 

孙冕的诗词全集

晓亭·知褐冲风立晓亭
孙冕
知褐冲风立晓亭，无端物物搅诗情。
梅边正被寒山恼，又听松梢衮雪声。
无端
书苏州厅壁
孙冕
人生七十为鬼邻，已觉风光属别人。
莫待朝廷差致仕，早谋泉石养闲身。
去年河北曾逢李，今日淮西又见陈。
寄语姑苏孙刺史，也须抖擞老精神。...
河北
和惜梅·雪飞浑不管梅嗔
孙冕
雪飞浑不管梅嗔，都把寒来障却春。
直恐雪欺浑冻损，那知雪后越精神。
精神
静治堂书怀
孙冕
长揖薰风咏式微，譸张山鸟怪儒衣。
竹君伴我寻诗瘦，梅子从谁学道肥。
先自宦情如雾薄，可堪乡梦与云飞。
支林堂下波光好，鹭笑鸥嗔胡不归。...
式微
谩成·闲较新诗意未降
孙冕
闲较新诗意未降，吟髭撚断数茎霜。
忽然得句笑声发，惊起花间蝶也狂。
新诗
曲君·冥搜浑不见诗踪
孙冕
冥搜浑不见诗踪，却在陶然一醉中。
到得醒来诗又去，曲君那有许神通。
神通
问梅·瘦藤拄晓觅寒梅
孙冕
瘦藤拄晓觅寒梅，着蕊南枝开未开。
只我往来亭下路，芒鞋颠倒印苍苔。
颠倒
春兴诗·山馆悠悠倚峻陂
孙冕

山馆悠悠倚峻陂，别来应是两年过。
鹿麋昔日游偏好，风雨他乡梦更多。
松下小轩闲雨菊，月中荒径掩云萝。
归来若待头颅白，其奈岩花笑客何。
...
月中
春兴诗·竹垣向里辟新池
孙冕
竹垣向里辟新池，径曲门迂去每迟。
鸟弄落花人未到，鱼吹新荇月先知。
天边客梦何时醒，江上归舟此日移。
唤起巢由作宾主，不知身在帝尧时。...

孙冕的诗词名句全集
