诗人:张含
作品数目：26篇
朝代：明代
诗人简介：张含（1479-1565），明代人物。字愈光，一字用光，云南保山人。少举于乡，不乐仕进，游梁、宋间为李梦阳所知，与杨慎友善。学者称禺山先生。晚年好纵笔作草书，不师法帖，殊自珍诧。...
<<代古明月子娟娟篇>> <<岳阳楼晚眺>> <<颍川侯祠>> <<春日村居闲作>> 
<<除夕次用修韵>> <<复字闲咏六言绝句>> <<秋夜·霜雁孤鸣际>> <<离夕有赠>> 
<<离夕有赠·南浦盈盈泪>> 

张含的诗词全集

怀用修仁甫
张含
廿年踪迹遍雕题，传道重游洱水西。
离梦独牵张半谷，风流惟共李中溪。
郑玄耐可笺浮蚁，王勃何须檄斗鸡。
紫菀丹丘曾有约，赤松黄石肯相携。...
黄石
寄升庵·公子思归几岁华
张含
公子思归几岁华，王孙芳草遍天涯。
楼头艳曲包明月，海口新铭蔡少霞。
光禄塞遥空递雁，上林枝好只栖鸦。
梦中记得相寻处，东寺钟残北斗斜。...
上林
代古明月子娟娟篇
张含
南国多倾城，娟娟况有名。
舞腰杨柳细，歌掌楚云轻。
池月摇花影，帘风弄竹声。
衡皋秋水净，洛浦晓霞明。
仙苑笼金瓦，候门醉玉笙。
人间亦天上，莫忆董双成。...
秋水
岳阳楼晚眺
张含
凉风八月秋，独倚岳阳楼。
水自蚕丛国，山含鹦鹉洲。
过雁防湖阔，哀猿动客愁。
龙归锦云散，铁笛起渔舟。
云散
颍川侯祠
张含
野老争传傅颍川，当年功业建南滇。
平蛮营垒苍山外，破虏旌旗白石边。
只见荒祠通落日，不闻遗像照凌烟。
阴风古树无穷恨，常为英雄吊九泉。...
遗像
离夕有赠
张含
仙子武陵溪，春深归路迷。
翠翘迎露湿，罗袖避风啼。
留佩花笼玉，分钗月印犀。
金杯延落日，酒醒各东西。
落日
开怀·城内溪园有钓台
张含
城内溪园有钓台，青丛花尽蝶还来。
百篇诗律抒孤愤，千卷书签换旧裁。
山客每过评药价，寺钟初发赴僧斋。
松心鹤性清如水，逗雪盘云共老怀。...
书签
寄升庵长句
张含
别路归鞍金屈卮，瑶华篇赠欲秋时。
青山倦鸟怜幽独，白日寒花怨别离。
狡兔共称三窟好，鹪鹩惟许一枝宜。
严冬鳞羽频相讯，迷雾牵云梦不迟。...
鹪鹩
寄升庵长句·连然醉折荷花别
张含
连然醉折荷花别，过眼那知红叶残。
甸尾海云随雁过，苍颜山雪照城寒。
欲捻锦瑟黄金盏，旋买青骢白玉鞍。
弦满清光今夜月，可怜君在异乡看。...
白玉
无题·维摩丈室散花回
张含
维摩丈室散花回，公子华筵向晚开。
锦里词华薛洪度，秦川歌舞赵阳台。
颓云宫髻笼香界，纤月城眉照玉杯。
舞罢罗裳《小垂手》，一枝豆蔻薄寒催。...
豆蔻
幽居感事兼怀升庵
张含
陈编历历复悠悠，蕉萃荣华一转头。
秦客已游黄犬市，齐奴还起绿珠楼。
君从海上寻方朔，我向山中觅许由。
好学四禅同结夏，不须《九辩》独悲秋。...
荣华
龙池春游曲
张含
红心草茁红桃开，龙池淼淼春水来。
春鸟啼不歇，春燕语更切。
少妇踏春游，伤春无限愁。
红蕖蹀躞曳罗袜，罗袜尘生暗香发。
密意难传陌上郎，含羞折花空断肠，跢伫路侧盼斜阳。...
含羞
春日村居闲作
张含
庭草初齐巷柳斜，暖风晴旭野人家。
山中梦破寻蕉鹿，杯里弓疑避酒蛇。
棋局交情空点检，机关世道重吁嗟。
闲陪白昼驯阶鸟，归数黄昏卜树鸦。...
机关
除夕次用修韵
张含
新岁重赓往岁诗，壮心寥落忆南邮。
东风消息谁先得，客子光阴我自知。
芳草已回迎步处，梅花又满断肠枝。
明朝莫负城西约，踏遍郊原问酒旗。...
断肠
复字闲咏六言绝句
张含
花影重重叠叠，风声刁刁调调。
日暖群蜂酿蜜，春寒独鸟栖巢。
风声
秋夜·霜雁孤鸣际
张含
霜雁孤鸣际，秋宵独坐情。
隙风微烛焰，寒雨翳钟声。
六十无官职，诗书有弟兄。
雕虫真末技，潦倒负平生。
弟兄
离夕有赠·南浦盈盈泪
张含
南浦盈盈泪，东风小小年。
回镫窈窕夜，分镜泬寥天。
销骨惊花箭，离肠泥酒船。
可怜明月子，依旧影娟娟。
可怜
读亡友何仲默无题诗继作
张含
晓日昭阳燕子斜，香尘不到绿珠家。
翠裙楚岸江蓠叶，红袖唐宫石竹花。
宝镜玉龙羞佩璲，檀槽金鹊涩琵琶。
洗妆夜拜瑶池月，怅望神仙萼绿华。...
玉龙
遣兴·蒙舍秋风不作凉
张含
蒙舍秋风不作凉，少陵何咏洒衣裳。
青青古树如张盖，熠熠流萤欲近床。
城接银河通沆瀣，江连铁柱锁封疆。
蟾光不蔽名山色，望里悠然见凤皇。...
封疆
寄升庵长句·霜月娟娟鼓角清
张含
霜月娟娟鼓角清，连然回首梦魂惊。
舞筵尚想鸡鸣酒，棋阵浑防鹤唳兵。
凤阙云寒迷北顾，龙关风暖护南征。
徒令白首攻文事，铸错难消铁满城。...
满城
得少海遣谪归蜀消息寄赠
张含
文章声价冠东曹，海上传闻复钓鳌。
白帝云中须采药，夜郎月下得吹箫。
古来直道犹三黜，今日忧时枉二毛。
濯锦江头非泽畔，挥毫何用赋《离骚》。...
挥毫
寄升庵·东观声名北斗齐
张含
东观声名北斗齐，凤皇踪迹戍雕题。
八千里外潮阳马，十九年来海上羝。
铜柱蒹葭鸿雁响，铁城烟雨鹧鸪啼。
连宵数有怀人梦，记得分明锦水西。...
烟雨
寄升庵·璧玉津辉锦里间
张含
璧玉津辉锦里间，龙堤池水故潺潺。
雕磨荆石刘公幹，萧索江干庾子山。
四海英雄空迸泪，一林猿鹤共愁颜。
宴游尽日东山妓，谁道怀情善闭关。...
英雄
己亥秋月寄升庵
张含
金马秋风十载余，芙蓉深巷闭门居。
登楼莫作依刘赋，奉使曾传谕蜀书。
卧病可怜天一柱，独醒无奈楚三闾。
北来消息风尘动，白首沧江学钓鱼。...
可怜
怀归·九龙池上有高台
张含
九龙池上有高台，池下芙蓉台上开。
锦鲤不妨仙客跨，白鸥须望主人回。
青山绿树孤猿啸，黑水黄云一雁哀。
戎马西南经百战，夕阳铜柱锁苍苔。...
戎马
甲申仲冬闻雷兼得北来消息
张含
荒城冬仲尚鸣雷，万里惊传邸报来。
祭马天骄兵甲动，织衣中使锦帆开。
江湖白发交游泪，霄汉孤臣献纳才。
短景更催伤岁暮，南鸿应伴北鸿哀。...

张含的诗词名句全集
