诗人:李琏
作品数目：18篇
朝代：宋代
诗人简介：李琏，生平不详。因曾作《题金陵杂兴诗后》，姑附苏泂后。今录诗十八首。
<<题金陵杂兴诗后>> <<杂兴诗·滟滟江波绿更肥>> <<杂兴诗·阴山侧畔月如霜>> <<杂兴诗·花开似污天衣血>> 
<<杂兴诗·长干小妇学吹箫>> <<杂兴诗·暮雨潇潇郎不归>> <<杂兴诗·愁看幕府夕阳边>> <<杂兴诗·细竹千竿殿影斜>> 
<<杂兴诗·池边石是南朝石>> 

李琏的诗词全集

杂兴诗·离离禾黍已难言
李琏
离离禾黍已难言，空觅枫林与菜园。
瓦屋半间非辱井，经幢两个即升元。
经幢
杂兴诗·孙帝陵傍水最悲
李琏
孙帝陵傍水最悲，蒋侯庙下月下迟。
夜深客子心惊恐，猿挂南朝枫树枝。
南朝
杂兴诗·南轩隐约夜声微
李琏
南轩隐约夜声微，独咏齐梁绮靡诗。
鬼火对山青焰短，依稀忆得独眠时。
依稀
题金陵杂兴诗后
李琏
梁家天子抱琵琶，泪洒华林御苑花。
今日闻韶无处所，雁烟蛩雨属他家。
琵琶
杂兴诗·滟滟江波绿更肥
李琏
滟滟江波绿更肥，苍烟中有狎鸥飞。
当年神武今何在，老却遗民更不归。
神武
杂兴诗·阴山侧畔月如霜
李琏
阴山侧畔月如霜，不为吟猿断杀肠。
折得橙花无处赏，带枝分与棹船郎。
阴山
杂兴诗·花开似污天衣血
李琏
花开似污天衣血，雨过重闻御案香。
最恨寺奴隳太极，预先夺我画梅梁。
预先
杂兴诗·长干小妇学吹箫
李琏
长干小妇学吹箫，楼外闲风弄翠条。
近得广陵消息未，暮潮已过赤栏桥。
杂兴诗·暮雨潇潇郎不归
李琏
暮雨潇潇郎不归，樽前谁忆旧歌词。
望夫乌臼浓于染，叶叶惊秋恨欲飞。
潇潇
杂兴诗·愁看幕府夕阳边
李琏
愁看幕府夕阳边，那更鸡笼在目前。
跋扈飞扬只如此，登高安得不酸然。
飞扬
杂兴诗·细竹千竿殿影斜
李琏
细竹千竿殿影斜，龙颜曾此著袈裟。
寺楼杳杳钟声过，疑有宫娥出晚花。
袈裟
杂兴诗·池边石是南朝石
李琏
池边石是南朝石，绿梁苔花亦可怜。
今日波平人事变，白鱼犹自跃天泉。
南朝
杂兴诗·江水无情碧草春
李琏
江水无情碧草春，北朝留住老词臣。
子规啼上青枫树，为尔离乡去国人。
子规
杂兴诗·相君息女小乘僧
李琏
相君息女小乘僧，身向西天佛律行。
三尺戒坛秋色紧，个中蝼蚁亦长生。
秋色
杂兴诗·夜过江左从鸾旗
李琏
夜过江左从鸾旗，从此灵君著汉衣。
春到阴山花似雪，望乡台上鹧鸪飞。
阴山
杂兴诗·南门点检旧行踪
李琏
南门点检旧行踪，最苦人人认得侬。
羞涩面皮无处著，横拖山屐过青松。
羞涩
杂兴诗·司马家儿持酒杯
李琏
司马家儿持酒杯，天星下吸亦佳哉。
恨渠不便傚牛饮，那得孟津师旅来。
孟津
杂兴诗·云杪荧荧一塔灯
李琏
云杪荧荧一塔灯，觉皇舍利宝烟凝。
山门推上三更月，似照前朝礼拜僧。

李琏的诗词名句全集
