诗人:储泳
作品数目：27篇
朝代：宋代
诗人简介：储泳（约1101-1165），字文卿，号华谷，诗人。随宋室南迁后隐居于周浦。那时周浦还没有形成市镇，甚至连集市也没有，不过是个村落而已，后来逐渐发展成城镇，后代有些文人为了纪念...
<<胡定斋惠墨求诗>> <<送人·昨日含愁始送春>> <<殿山寺·无路接尘寰>> <<涵虚阁·菊秋梅腊百花春>> 
<<寄兄玉老>> <<觉来·西风吹梦过钱塘>> <<清必轩·万竹中央住>> <<送陈云崖>> 
<<送春·送春归去后>> 

储泳的诗词全集

悼古镜果佛慧法师
储泳
霜毛垂半顶，说法国王前。
定里修千劫，佛中添一员。
諡本终后赐，真谤在时传。
讲下诸徒弟，焚香石塔边。
徒弟
胡定斋惠墨求诗
储泳
万杵玄霜玉兔魂，度窗蜂影去来忙。
自从野菜花开后，一月熏炉不炷香。
野菜
齐天乐·东风一夜吹寒食
储泳
东风一夜吹寒食，枝头片红犹恋。宿酒初醒，新吟未稳，凭久栏杆留暖。将春买断。恨苔径榆阶，翠钱难贯。陌上秋千，相逢谁认旧时伴。
轻衫粉痕褪了，丝缘馀梦在，良宵偏短。柳线经烟，莺梭织...
良宵
觉来·西风吹梦过钱塘
储泳
西风吹梦过钱塘，独上孤山叩冷香。
纸帐四垂灯影薄，觉来疑是月错黄。
西风
清必轩·万竹中央住
储泳
万竹中央住，清心自爱持。
不除伤砌笋，慵洗宿禽时。
重泥新雪壁，留待客题诗。
中央
送人·昨日含愁始送春
储泳
昨日含愁始送春，今朝又复送行人。
江头杨柳不须折，那与愁眉替得颦。
杨柳
殿山寺·无路接尘寰
储泳
无路接尘寰，中流拥翠鬟。
望中疑有寺，游处若无山。
过雨行云湿，冲风钓艇还。
龟边旧鸥鹭，心事颇相关。
心事
涵虚阁·菊秋梅腊百花春
储泳

菊秋梅腊百花春，过眼年华醉梦身。
今日不因登此阁，不知人世是红尘。

红尘
寄兄玉老
储泳
雷阳路迢递，回首亦关心。
重别因轻诺，远行多近吟。
客怀秋色早，归梦岭云深。
莫以书无益，人来惜万金。
秋色
送陈云崖
储泳
出门即远道，君去有谁令。
诗价侯门贱，时情客路轻。
晚云归独树，寒雨暗荒城。
此地还相别，谁能不动情。
动情
送春·送春归去后
储泳
送春归去后，身支在天涯。
有梦忘为客，见书如到家。
楼空初入燕，柳暗欲藏鸦。
故苑新桃李，闲开一度花。
桃李
送卢萍斋
储泳
当春雁北飞，之子独南归。
寒暑本无定，去来应有机。
柳烟迷客棹，花露湿征衣。
明月人千里，相思消息稀。
花露
登涟漪阁
储泳
杰阁枕平川，秋光淡远烟。
窗开林外景，影占水中天。
野色归吟笛，征帆过客船。
危栏人徒倚，缥进十洲仙。
过客
春日郊行·东风吹著便成花
储泳

东风吹著便成花，妆点园林卖酒家。
田野可栽闲草木，十分春色在桑麻。

春色
红药·工药阶前半吐葩
储泳
工药阶前半吐葩，露枝已入贵人家。
不如庭下无名草，一度春风一度花。
春风
柬藏一·灵竺山前满迳苔
储泳
灵竺山前满迳苔，游春车马可曾来。
共君便欲携尊去，一树海棠花正开。
海棠
秋夕怀友
储泳
楼高不敢眺，愁思满沧洲。
有梦隔千里，无书过一秋。
晴风吹野树，落日照寒流。
客里添萧索，何时得共游。
落日
思归·客楼高处望
储泳
客楼高处望，独立对斜晖。
负郭有田在。故山何日归。
秋深杨柳薄，水阔鹭茑飞。
风景正萧索，何堪闻捣衣。
杨柳
送人游边·边风吹雁至
储泳
边风吹雁至，君却向边游。
正立功名日，去防关塞秋。
看雕因撚箭，调马试呈球。
奏凯归时节，应须万户侯。
万户侯
送兄潮举
储泳
老来偏惜别，此别更关情。
水陆三千里，舟车一月程。
雁声乡思远，茑影旅魂惊。
杨柳凋零尽，无枝可赠行。
杨柳
题胡琴窗方径
储泳
诗穷推不去，终有恶圆心。
楼倚风烟外，琴横星斗沉。
行看花四面，坐对竹千寻。
却笑陶彭法，归来荒草深。
四面
题梅坞画推蓬梅
储泳
冰魂销不尽，招得上南枝。
依红横斜影，纱窗月上时。
纱窗
题隐者所居
储泳
尽日掩柴门，何人得见君。
只因喧寂异，似有圣凡分。
漠近夜疑雨，山深晴亦云。
传闻九霄翮，落羽正纷纷。
传闻
亭下·亭下冷泉清
储泳
亭下冷泉清，松深地绝尘。
细看门外村，几换寺中人。
别嶂孤猿晓，幽花百鸟春。
坐来危石上，疑是比丘身。
闻采石分司芸隐讣
储泳
忽闻千里讣，涕泪已交横。
遽夺英难去，不教功业成。
人疑藏六甲，天使伴长庚。
惆怅青山梦，分明坐两楹。
六甲
小园·垦苇栽花柳
储泳
垦苇栽花柳，园林小小成。
旋分黄菊本，新偏草堂名。
池水通湖活，江风过竹清。
不期车马到，足自称幽情。
幽情
月岩·天然合成璧
储泳
天然合成璧，落月透岩晖。
不尽团圆影，应知晦蚀机。
骑蟾人已去，捣药兔忘归。
惟有婆娑桂，吹香度客衣。

储泳的诗词名句全集
