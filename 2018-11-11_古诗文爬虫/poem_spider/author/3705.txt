诗人:刘植
作品数目：25篇
朝代：两汉
诗人简介：刘植，字伯先，汉族，汉朝巨鹿昌城（今河北省巨鹿县）人。王莽末年，据昌城自守，后归顺刘秀，并助其招降刘扬。此后久经战阵，协助刘秀建立东汉，是东汉中兴名将，云台二十八将中排名第...
<<嘉禾兴圣院>> <<静乐赵观文挽词>> <<梅·欲问孤山讯>> <<琵琶亭下问舟>> 
<<失题·此是夕郎宅>> <<送西外赵知宗>> <<送周知丞之官桐庐>> <<题王宪使沧浪阁>> 
<<文会飞霞观>> 

刘植的诗词全集

重游法空寺
刘植
寺在方山顶，山深不厌登。
瀑飞明月峡，桥渡夕阳僧。
万法元皆妄，馀生了未能。
累累塔边塚，几见谷为陵。
累累
嘉禾兴圣院
刘植
禅关自幽阒，竹亦号真如。
况是龙潜地，曾经凤食馀。
土深抱节密，林净著行疏。
谁谓乾淳达，清阴只似初。
曾经
静乐赵观文挽词
刘植
大星殒地寂无光，砚席凝尘閟野堂。
一老海滨天下憗，百年江左恨空长。
家传遗稿归中秘，帝录元勋纪太常。
路远生刍来未得，泪乾门下老刘郎。...
元勋
梅·欲问孤山讯
刘植
欲问孤山讯，蹇驴行晓晴。
一枝篱外见，数点雪中明。
太洁难为友，群芳让作兄。
何如伴高隐，岂必尽调羹。
群芳
琵琶亭下问舟
刘植
西亭问津处，白傅此曾游。
无复锦弦曲，空停估客舟。
抛江春浪静，传柝夜烽收。
最爱庐峰峭，相随过别州。
琵琶
送周知丞之官桐庐
刘植
 潮满桐江上，秋风洗印时。
字民知最近，占位莫嫌卑。
纸尾书名大，松边得句迟。
定怀东阔老，无复寄来诗。
秋风
重游仙岩观瀑
刘植
四山云雾重，况复值梅天。
瀑注玉函碧，派从银汉连。
飞来三百尺，流润几千年。
仙者路安在，翠萝青霭边。
云雾
失题·此是夕郎宅
刘植
此是夕郎宅，曾经左纬吟。
数联渔父曲，万顷碧波心。
月上白苹渚，秋生古树阴。
当年濯缨处，清彻到如今。
树阴
送西外赵知宗
刘植
三山蓬阆近，贺白是仙才。
去领宗盟事，知从韦素来。
几人留北阙，独棹向南台。
踏雨江头别，西陵潮已回。
题王宪使沧浪阁
刘植
城池浸空碧，鉴影复观心。
孺子去何在，此歌传至今。
一奁凉月白，万井市声沉。
坎止宁劳问，凭栏意独深。
月白
文会飞霞观
刘植
水满平川月满船，船轻撑入藕花边。
移来谢守岩前坐，疑是容成洞里仙。
茶灶烟遮松际鹤，丝桐声杂树头蝉。
明朝更践弥明约，句拟当年石鼎联。...
花边
丙午普觉看梅
刘植
 寂寂西岩寺，何人访静来。
重寻旧游地，惟有道师梅。
树蠹应留雪，香清不受埃。
可堪玄鬓改，春已隔年催。
呈叶先生侍郎
刘植
位虽奎阁贵，独处一斋空。
还以经纶事，全归著述中。
闲心同野水，煦物尽春风。
掩面将何向，西楹奠已终。
春风
过彭泽·井邑已非旧
刘植
井邑已非旧，柴桑里尚存。
春风三亩宅，落日落家村。
隔树闻鸡犬，编氓半子孙。
颓然孤垅在，寒菊绕松根。
春风
看梅呈同游东阁清源
刘植
此对何年向此栽，孤根低倚佛楼台。
不嫌幽壑逢春晚，独在空庭立雪来。
一段精神肪玉润，数松掩映翠屏开。
知心藉尔岁寒友，每到花边不忍回。...
掩映
送周子馀赴松阳簿
刘植
长松虽剧县，主簿却优闲。
溪浅清见石，斋空静对山。
吏嚚嫌讼省，乡狭觉民艰。
独称诗人意，行吟苔行间。
行间
题薛氏园
刘植
屋头深锁屿头云，高下亭台景旋分。
荷气晓来迎露看，泉声雨后隔溪闻。
疏棂不碍松萝月，高柳时停鸥鹭群。
只恐此身闲未得，徵书催发暑如焚。...
松萝
喜曹东畎迁大理寺簿
刘植
九衢多雨后，庭下草痕新。
终拟持平手，来为折槛人。
印开桐荫午，吟久烛花春。
却恨无来客，分题寄所亲。
烛花
浔阳江楼
刘植
楼压浔阳地望雄，四无倚着拄晴空。
九支江汇栏干外，双剑峰明雾霭中。
庾令声名犹昨日，屈平兰芷又薰风。
绸缪牖户知何计，须及长淮枣未红。...
声名
渔父·生不事农耕
刘植
生不事农耕，悠然一舸轻。
沅湘依旧绿，秦汉几回更。
晚脍杂香茝，夜醺歌濯缨。
岂同驰骛者，只欲钓虚名。
虚名
种玉亭为黄元信赋
刘植
锄遍苍苔色，梅花近地移。
山深藏美璞，春到长新枝。
草木初分润，冰霜久结知。
百年封殖在，终与鼎鬵期。
冰霜
答东阁·盎乏储空谩自豪
刘植
盎乏储空谩自豪，掬泉当酒味尤高。
卖文近觉马卿倦，脱赠今无范叔袍。
松下耕樵相尔汝，人间膏火自煎熬。
荆山山里山如壁，壁罅犹堪种碧桃。...
尔汝
悼卢次元
刘植
屈贾幽沉地，单车去不归。
湘江清见底，吟魄远何依。
行旐冲残雨，新楸掩落晖。
谁收遗箧藁，有子未胜衣。
单车
凤凰台·昔年禅诵地
刘植
昔年禅诵地，荒草夕阳台。
仪凤有谁识，游人独上来。
古桐阴覆井，丛竹笋穿苔。
千古几兴废，北风吹雁回。
昔年
赋鲥鱼得真字
刘植
寒碧湛无尘，前溪得细鳞。
香堪配杞菊，味不数菰莼。
玉露双酘熟，秋风一筯新。
钓缗吾自有，何用觅玄真。

刘植的诗词名句全集
