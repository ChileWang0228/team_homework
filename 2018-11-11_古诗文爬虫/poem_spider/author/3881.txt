诗人:沈说
作品数目：55篇
朝代：宋代
诗人简介：沈说，字惟肖，号庸斋，龙泉人。宁宗时由上庠登科，调贵溪簿，一年即弃官。再调天台教官，遂隐居不仕。但由集中《征途》诗知行迹曾至广西，具体已不详。有《庸斋小集》。事见《...
<<野店·幽人逢野客>> <<送观过免举赴省>> <<食梅·儿时摘青格>> <<次韵立方何园>> 
<<次韵古愚立冬日观菊>> <<晚行·晚行疏松间>> <<题黄止庵诗集>> <<买舟·租得舟如叶>> 
<<送周堂长归慈溪寄何赞府>> 

沈说的诗词全集

立秋·昨日午时秋
沈说
昨日午时秋，西风夜转头。
吹来溪外雨，藏却树间楼，
暝带栖鸦色，凉催客燕愁。
一樽吟未了，衰鬓早飕飕。
西风
次韵古愚立冬日观菊
沈说
闲绕篱头看菊花，深黄浅紫自窠窠。
清於檐卜香尤耐，韵比猗兰色更多。
九节番疑今日是，一樽未觉晚秋过。
从教白发须簪遍，且任当筵作笑歌。...
晚秋
送观过免举赴省
沈说
樽前逢腊近，行李独西征。
事历风霜惯，春回雨露生。
一经家自学，千佛世题名。
昨夜瞻奎宿，寒芒万丈明。
题名
食梅·儿时摘青格
沈说
儿时摘青格，叶底寻弹丸。
所恨襟袖窄，不惮颊舌穿。
我年不自觉，以我齿尚完。
尝新试一荐，喉棘眉先攒。
岂味不悦口，岂老难强餐。
人生煎百忧，算梅未为酸。...
弹丸
晚行·晚行疏松间
沈说
晚行疏松间，遥见青烟处。
群牧下山迟，斜阳半芳树。
孤云驾回飚，介水横不渡。
倾意望幽人，待月同归步。
同归
纸衾·碎捣霜藤月下砧
沈说
碎捣霜藤月下砧，清泉泻出簟纹匀。
老翁采药归来晚，剪得山南半段云。
老翁
征途·桂管三千里
沈说
桂管三千里，征人一寸心。
自从登驿路，几见换乡音。
古树春阴薄，寒塘野水深。
渴行呼得酒，瓦碗不辞斟。
寸心
赠段琴·清风千古曲
沈说
清风千古曲，雪涧敲寒玉。
谁能继此音，苍梧泣修竹。
苍梧
暮春·燕翼初乾渌满池
沈说
燕翼初乾渌满池，桑阴收尽麦黄时。
一年春事又成梦，几日愁怀欲废诗。
料理病身尝药遍，揩摩睡眼看书迟。
悠然独倚阑干立，花下狸奴卧弄儿。...
眼看
寄永堂·落日照江东
沈说
落日照江东，思君讯便风。
栖迟定何处，约莫过残冬。
小隐时曾到，安书久未通。
处怜心易老，盘屈似寒松。
约莫
秋词·雨放凉飚晚复晴
沈说
雨放凉飚晚复晴，小窗人亦共秋清。
月华纲在蛛丝上，错认疏帘挂水晶。
月华
野店·幽人逢野客
沈说
幽人逢野客，相约过云庄。
去路稻梁熟，入山松柏香。
试霜寒尚薄，落叶夜初长。
对坐煨茅栗，瓶中取酒尝。
相约
次韵立方何园
沈说
春事觉垂垂，春行似后期。
草根花片积，人语鸟声随。
酒病因过量，棋输为好奇。
欲归愁路远，月色若为私。
过量
题黄止庵诗集
沈说
灯前几寒夜，编得近诗成。
对客时评看，归囊喜带行。
风高霜鹘健，人落涧秋清。
吟到无吟处，萧萧白发生。
萧萧
买舟·租得舟如叶
沈说
租得舟如叶，低低半搭篷。
仅堪容野客，还喜友渔翁。
溯水斜盼浪，悬崖逆斗风。
去程应不计，且泊槿花丛。
悬崖
送周堂长归慈溪寄何赞府
沈说
慈溪隔楚云，问不接鸿鳞。
因送还乡客，重怀佐邑人。
海明看出日，山晚倦行春。
料得双松下，吟成瘦鹤身。
慈溪
送何榷院之官金陵
沈说
分司陪宰掾，赐勑带朝衔。
见说成行李，无因别去帆。
秋风石城路，夜月雨花岩。
料有惊人句，鸿边寄短函。
石城
别墅·野舍清溪曲
沈说
野舍清溪曲，连茅接树阴。
呼童邻错应，贳酒妇同斟。
落照收残雨，寒烟出寸岑。
江湖成梦事，投老属山林。
落照
送何仲远适越因之官霅水
沈说
樽酒沙头绿涨波，事欢其柰别愁何。
去程想憩兰亭竹，到日须看霅浦荷。
年少莫嫌官职小，名高却怕荐书多。
腊前拟作孤山梦，还许扁舟载雪过。...
官职
送何水竹需次入剡易斋赴浙漕
沈说
弟兄联骑出，秋色赴行装。
慈水瓜应熟，孤山桂又香。
对床村店寂，起饭晓灯凉。
到日分吴越，江流两岸长。
行装
烟浦·烟浦残鸦舞夕阳
沈说
烟浦残鸦舞夕阳，风枝病叶似初霜。
眼中秋中十分净，沙外寒流一线长。
溪女得鱼烹碎白，田家收谷曬新黄。
偶寻野趣归来晚，草际萤飞点点光。...
夕阳
竹色·竹色留清睡
沈说
竹色留清睡，薰风昼一帘。
懒因人事少，病觉老颜添。
开槛临昏镜，齐书补坠签。
晚蝉声欲断，新月到溪邻。
新月
雪·冻项缩如龟
沈说
冻项缩如龟，茅檐讽雪诗。
冷於初下日，好是未消时。
树重高枝折，窗明晚色迟。
忽思溪上路，拟借蹇驴骑。
纸衾·繭面新乾带露揉
沈说
繭面新乾带露揉，春回斗帐伴吟愁。
残年已办蒙头过，风雪从教打戍楼。
残年
纸衾·一幅新裁碧涧冰
沈说
一幅新裁碧涧冰，野人留客宿云层。
山房恰好松醪熟，夜半无眠话葛藤。
恰好
赠段琴·我琴未弦进
沈说
我琴未弦进，浑然心与耳。
自从识开指，反为琴所使。
山中秋兴·山户少曾扃
沈说
山户少曾扃，居贫易得清。
秋衣和月卧，溪茗杂云烹。
学字书红叶，看骚些落英。
从他头早白，心事本和平。
红叶
渠流·岸石湿黏萍
沈说
岸石湿黏萍，一渠流水清。
每来疑雨过，少立见鱼行。
树隔炎歊远，桥分午影平。
主人契幽事，客到出相迎。
流水
仁福道中·山径少曾平
沈说
山径少曾平，人烟隔陇青。
浅流分石渡，低树碍舆行。
税籍全编户，村童半壮丁。
我来官此邑，三度究民情。
壮丁
秋溪·迎月步秋溪
沈说
迎月步秋溪，芦长与树齐。
水光连汉近，夜气压山低。
岸隔呼渔渡，林疏见鸟栖。
酒微风力劲，归袖冷凄凄。
风力
冯公岭·晓上冯公岭
沈说
晓上冯公岭，艰难见客情。
雨和残叶落，身逐乱云行。
野店山腰出，秋泉石罅生。
若将世途比，此咱更为平。
山腰
钓台·山束江流直素湍
沈说
山束江流直素湍，羊裘立尽暮云寒。
早知钩饵成虚设，多却当时一钓竿。
虚设
次韵永堂·莺声未改春
沈说
莺声未改春，叶底一蝉新。
幻境老无梦，醉乡诗有神。
整巾因把镜，懒语怕逢人。
似此衰迟者，劳君料理频。
料理
溪楼·心远俗尘隔
沈说
心远俗尘隔，楼高野兴多。
稻花黄雀雨，山影白鸥波。
滩涩推船上，桥危挽客过。
日斜栏倚遍，无句奈愁何。
西湖独步·平湖开霁色
沈说
平湖开霁色，寒碧照空心。
小立背桥影，缓行随柳阴。
向年劳远梦，到日记曾吟。
荷荡成茭地，萧萧秋意深。
日记
晚春·白头何计是生涯
沈说
白头何计是生涯，日日樽前卧落花。
绿满池塘无一梦，夜来风雨过谁家。
池塘
挽鲍监镇·一纸辟书驰
沈说
一纸辟书驰，华年发轫时。
排云何不到，殒露遽如斯。
幼子不知父，偏亲反哭儿。
有书来谒些，忍泪看埋碑。
幼子
听雨·耳根听不歇
沈说
耳根听不歇，滴滴冷於秋。
疑是山翁醉，岩前枕瀑流。
耳根
偶成·读罢黄庭一卷经
沈说
读罢黄庭一卷经，磬残烟冷夜坛清。
月明何处人开户，惊起松梢睡鹤鸣。
开户
南坡不以科目自累而以风雅处鸣请余为赋
沈说
凤衔科诏出祥云，底事儒林有逸民。
四海声名难著我，一坡风月正宜人。
镜留白发非遮俗，家酿黄柑可接春。
只许诗朋自来往，素袍青履华阳巾。...
逸民
明融盆池·老瓦盆深漾细萍
沈说
老瓦盆深漾细萍，雨多流却半瓣青。
夜凉偶出庭心看，缺处光涵三两星。
出庭
明融盆池·凉入湘帘影半开
沈说
凉入湘帘影半开，小窗午枕梦初回。
萧疏数叶秋菰上，也解声声报雨来。
萧疏
茅檐·茅檐夜雪晓开晴
沈说
茅檐夜雪晓开晴，自洗寒衣漉涧清。
如此过冬何不可，梅花休笑鬓星星。
梅花
缙云道中·去作京华客
沈说
去作京华客，离家此月前。
问程恰中道，数日近残年。
山雨易成雪，村云疑是烟。
仆行愁不进，添乞酒浆钱。
酒浆
简柳濬卿·一别仅三年
沈说
一别仅三年，相看事宛然。
旋添新蒜发，犹耸旧吟肩。
红日征途外，黄花喜气边。
不须劳寄问，姓字有人传。
喜气
寄张永堂·浙江风浪阔
沈说
浙江风浪阔，梦不落吟边。
书到知何日，君归起隔年。
才高朝士重，命拙故人怜。
早办山中计，吾今省俗缘。
风浪
鸡鸣·鸡鸣霜叶下
沈说
鸡鸣霜叶下，月在纸窗寒。
客路千家晓，山居一枕安。
秫收催岁酿，韮种接春盘。
纵有少年梦，其如主事阑。
少年
闺词·冬事侵寻浑未知
沈说
冬事侵寻浑未知，隔邻听得理寒衣。
惊心步出庭西曲，日影斜斜木叶飞。
出庭
闺词·密幄香烧锦瑟横
沈说
密幄香烧锦瑟横，佳人半醉觉寒轻。
忽思塞下新番曲，弹作黄芦孤雁声。
超化云山·入门松作径
沈说
入门松作径，步步接秋阴。
山带孤城起，云归古殿深。
隔池闻鹤唳，倚树看僧吟。
笑指煎茶处，青烟出竹林。

沈说的诗词名句全集
