诗人:欧阳玄
作品数目：12篇
朝代：元代
诗人简介：欧阳玄（1274年-1358年2月7日），字元功，号圭斋，祖籍分宜县防里村，后迁湖南浏阳，为欧阳殊之后裔，元代史学家、文学家。延祐年间，欧阳玄任芜湖县尹三年，不畏权贵，清理积案，严正执...
<<渔家傲·六月都城偏昼永>> <<渔家傲·十一月都城居暖阁>> <<渔家傲·七月都城争乞巧>> <<渔家傲·九月都城秋日亢>> 
<<渔家傲·四月都城冰碗冻>> <<渔家傲·五月都城犹衣夹>> <<渔家傲·二月都城春动野>> <<渔家傲·正月都城寒料峭>> 
<<渔家傲·八月都城新过雁>> 

欧阳玄的诗词全集

渔家傲·十一月都城居暖阁
欧阳玄
十一月都城居暖阁。吴中雪纸明如垩。锦帐豪家深夜酌。金鸡喔。东家撒雪西家噱。
纤指柔长宫线弱。阳回九九官冰凿。尽道今冬冰不薄。都人乐。官家喜受新年朔。...
新年
渔家傲·九月都城秋日亢
欧阳玄
九月都城秋日亢。马头白露迎朝爽。曾向西山观苍莽。川原广。千林红叶同春赏。
一本黄花金十镪。富家菊谱签银榜。龙虎台前驼鼓响。擎仙掌。千官瓜果迎銮仗。...
黄花
渔家傲·五月都城犹衣夹
欧阳玄
五月都城犹衣夹。端阳蒲酒新开腊。月傍西山青一掐。荷花夹。西湖近岁过苕霅。
血色金罗轻汗浃。宫中画扇传油法。雪腕彩丝红玉甲。添香鸭。凉糕时候秋生榻。...
都城
渔家傲·四月都城冰碗冻
欧阳玄
四月都城冰碗冻。含桃初荐瑛盘贡。南寺新开罗汉洞。伊蒲供。杨花满院莺声弄。
岁幸上京车驾动。近臣准备銮舆从。建德门前飞玉鞚。争持送。葡萄马乳归银瓮。...
车驾
渔家傲·六月都城偏昼永
欧阳玄
六月都城偏昼永。辘轳声动浮瓜井。海上红楼歌扇影。河朔饮。碧莲花肺槐芽渖。
绿鬓亲王初守省。乘舆去后严巡警。太液池心波万顷。间芳景。扫宫人户捞渔艇。...
亲王
渔家傲·十二月都人供暖箑
欧阳玄
十二月都人供暖箑。宫中障面霜风猎。甲第藏钩环侍妾。红袖擫。笑歌声送金蕉叶。
倦客玉堂寒正怯。晓洮金井冰生鬣。冻合灶觚餳一碟。吴霜镊。换年懒写宜春帖。...
宜春
渔家傲·八月都城新过雁
欧阳玄
八月都城新过雁。西风偏解惊游宦。十载辞家衣线绽。清宵半。家家捣练砧声乱。
等待中秋明月玩。客中只作家中看。秋草墙头萤火烂。疏钟断。中心台畔流河汉。...
作家
渔家傲·二月都城春动野
欧阳玄
二月都城春动野。引龙灰向银床画。士女城西争买架。看驰马。官家引佛官兰若。
水暖天鹅纷欲下。鹰房奏猎催车驾。却道海青逢燕怕。才过社。柳林飞放相将罢。...
车驾
渔家傲·七月都城争乞巧
欧阳玄
七月都城争乞巧。荷花旖旎新棚笊。笼袖娇民儿女狡。偏相搅。穿针月下浓汝佼。
碧玉莲房和柄拗。晡时饮酒醒时卯。淋罢麻秸秋雨饱。新凉稍。夜灯叫卖鸡头炒。...
碧玉
渔家傲·正月都城寒料峭
欧阳玄
正月都城寒料峭。除非上苑春光到。元日班行相见了。朝回早。阙前褫帕欢相抱。
汉女姝娥金搭脑。国人姬侍金貂帽。绣毂雕鞍来往闹。闲驰骤。拜年直过烧灯后。...
驰骤
渔家傲·三月都城游赏竞
欧阳玄
三月都城游赏竞。宫墙官柳青相映。十一门头车马迸。清明近。豪家寒具金盘饤。
墦祭流连芳草径。归来风送梨花信。向晚轻寒添酒病。春烟暝。深深院落秋千迥。...
流连
渔家傲·十月都人家旨蓄
欧阳玄
十月都人家旨蓄。霜菘雪韭冰芦菔。暖炕煤炉香豆熟。燔獐鹿。高昌家赛羊头福。
貂袖豹祛银鼠襮。美人来往毡车续。花户油窗通晓旭。日寒燠。梅花一夜开金屋。...

欧阳玄的诗词名句全集
