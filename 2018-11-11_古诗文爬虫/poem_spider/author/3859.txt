诗人:郭印
作品数目：659篇
朝代：宋代
诗人简介：郭印，字不详，号亦乐居士，成都双流人。宋徽宗政和年间进士。任仁寿、铜梁等地县令，左朝请大夫等。宋高宗绍兴十八年(1148)，以任永康军通判时牒试避亲、举人不当降一官。...
<<诗别杜安行赴合州守>> <<和蒲大受王园泛舟用文老韵>> <<以韵答之·平生栖息地>> <<月下观梅寄蒲大受>> 
<<游杨村仁王院二十韵>> <<游大隋山>> <<师吉甫探梅>> <<少虚用前韵见贻仍答>> 
<<上邵尚书>> 

郭印的诗词全集

相思寺迦叶佛脚迹诗
郭印
巨迹相传岁已深，往来游客好追寻。
谁知此足本非履，胡不返身求佛心。
相传
次韵南伯唐福道中
郭印
宿雨郊原润，晨风草木凉。
村醪饶客醉，山鸟笑人忙。
石罅泉能洁，篱根笋自香。
箯舆终日倦，惆怅旧林塘。
惆怅
送莫少虚赴省试
郭印
莫君江南佳公子，才华秀拔春兰馥。
少年意气壮虹霓，豪迈不入时人目。
酒量逡巡百盏空，诗锋顷刻千毫秃。
我从识面已忻慕，每恨往还心未熟。
官同古雒岂偶然，一见相忘倒胸腹。
谈道...
公道
诗别杜安行赴合州守
郭印
雁水分携后，悬悬二十秋。
世路少青眼，人生易白头。
况复遭乱离，长怀家国忧。
是中欲倾倒，一面终无由。
君从万里归，访我三日留。
寒灯话平生，尊酒相劝酬。
喜极感今昔，潸然涕将流。...
努力
秋日即事·一片澄心似太清
郭印
一片澄心似太清，浮云了不碍虚明。
夜深人寂浑无寐，时听空庭落叶声。
浮云
秋日即事·篱边准拟嗅清香
郭印
篱边准拟嗅清香，菊蕊真同佛斋妆。
屈指重阳能几许，夜来寒露已为霜。
重阳
龙渊桥亭新成
郭印
溪浅桥横趣自幽，坐来风色晚飕飕。
寒泉有韵石间出，远水多情竹外流。
地僻蛟龙时隐见，天晴鸂鶒乱沈浮。
见闻总是吾家物，好景何须著意求。...
蛟龙
咏雪·上天连日拥愁云
郭印
上天连日拥愁云，晓起联翩瑞色新。
入麦未多三日雨，著梅先报万家春。
兴来赖有乘舟客，喜极宁为闭户人。
安得梁王相命赋，兔园避席少逡巡。...
逡巡
时升见惠芍药三朵作诗谢之
郭印
婢妾纷纷只谩争，美人后出更倾城。
东君可是多情思，留取妖容作饯行。
饯行
秋日即事·向来玉烛四时和
郭印
向来玉烛四时和，共庆秋田黍稌多。
但得贫民同一饱，黄堂无事且婆娑。
同一
夏夜喜雨诗
郭印
夜坐飞蚊息，凉生户牖中。
稍披风力快，俄听雨声雄。
疠疫千家净，炎蒸一夕空。
安眠知处处，端的谢天公。
端的
蟋蟀·秋虫推尔杰
郭印
秋虫推尔杰，风韵太粗生。
衰草年年恨，寒砧夜夜声。
轴閒催妇织，衣薄念夫征。
谁谓心如石，欹眠不挂情。
风韵
望雨·秋杪阳光炽苦焚
郭印
秋杪阳光炽苦焚，了无阴翳彻朝曛。
天公有意怜行役，乞与空中一片云。
空中
和蒲大受王园泛舟用文老韵
郭印
晚风江色佳，水碧烟冥冥。
聊持一壶酒，落日相与倾。
浮荣何预人，於焉乐此生。
往来信扁舟，恍若空中行。
空中
朝霞诗·矫矫明天末
郭印
矫矫明天末，谁将绛帐供。
阴云收薄翳，晴日放先锋。
道路看行旅，田畴验老农。
乾坤今日意，群目散愁容。
田畴
竹杖·长短身为度
郭印
长短身为度，洪纖节自明。
时时勤执捉，处处伴经行。
峻坂腰能直，危桥步亦轻。
化龙他日事，灵寿若为荣。
灵寿
谢兼简·伏羲画卦后
郭印
伏羲画卦后，文字积丘山。
谁知圣人意，要妙唯一言。
文字
负暄·儒生习气深
郭印
儒生习气深，寒陋浑未除。
茅檐负晨曦，暖入四体舒。
怡然得真趣，自谓世所无。
不知华屋下，绣茵围红炉。
风霜搅乾坤，冻死盈路隅。
无计凌空去，云间留日车。...
风霜
书怀·愤时唯泯默
郭印
愤时唯泯默，忧国漫咨嗟。
上略思黄石，中原望翠华。
散才甘社栎，击迹类匏瓜。
世事无穷尽，吾生得有涯。
匏瓜
以韵答之·平生栖息地
郭印
平生栖息地，往往旋修筑。
为怜双净眼，不肯受羁束。
官居凿小轩，容膝盖已足。
於焉得逍遥，风视聊自牧。
廓廓乾坤大，冥冥鬼神服。
是心不违仁，如种五穀熟。
乃知穷且贱，未必不为福。...
林木
中秋佳月·绝胜寻常三五盈
郭印
绝胜寻常三五盈，魄成金气自然清。
烟云敛迹秋空阔，星斗沉光夜色明。
璧堕江心随浪涌，镜飞天面逐人行。
四方万里同清赏，大地今成白玉京。...
飞天
治平院三苏像
郭印
三苏皆天人，著作浩篇简。
少读鬓成丝，苦恨生何晚。
人言筦库卑，我自得疏散。
春风牵衣裾，兴发无近远。
禅堂俨真容，光炯破昏眼。
父子也而处，天畀岷峨产。
扬马争轨躅，孔孟发关键。...
邪说
怀古·人言诸葛事功难
郭印
人言诸葛事功难，八阵堂堂指顾间。
认得君臣鱼有水，个中蛇势似常山。
个中
再和前韵答隐父
郭印
植物禀清气，天与寒筠独。
陆离草树间，贵贱分珉玉。
王孙爱夭红，采蕊动盈掬。
如何檀栾姿，睥睨少青目。
物色变炎凉，永守霜中绿。
岂无哕哕音，律吕谐金木。
世无伶伦耳，风云驻幽谷。...
哕哕
再和·鱼跳须过龙门
郭印
鱼跳须过龙门，虎骤不从兔径。
上士闻道勤行，岂以难能为病。
固守满堂之珍，肯使如瓶之罄。
对境一念不萌，应缘六根皆净。
刚克本自沉潜，动直先由专静。
达理必明其权，尽性以至於命...
生事
广都世真上人南游回见访出群公诗见示丐予
郭印
法象森罗万，全归一寸庵。
有佛平生碍，无禅底处参。
乌玄元自白，荼苦本来甘。
前日南游话，看君作麽谈。
自白
上邵尚书
郭印
康节名天下，流芳到子孙。
素风门户远，皇极典型存。
存邑纷戎马，十年辞帝阍。
家艰俄茹苦，国难更堪论。
上念长城寄，兵分细柳屯。
紫泥颁诏綍，墨绖总戎轩。
权重将军幕，忠求孝子门。...
虎狼
送董守·房相风流远
郭印
房相风流远，寥寥四百年。
西湖有陈迹，水竹尚苍然。
公来刺是邦，鱼鸟亦安全。
官閒得放旷，乐事踵前贤。
亭台一增饰，草木发夭妍。
瓜期秋风来，岁月惊翩翩。
长桥淡孤月，老树含愁烟。...
岁月
陪程元诏文彧李久善游汉州天宁元诏有诗见遗
郭印
四海岂无兄弟亲，气合行须同父母。
相逢坐语忽移时，不觉朝餐辄过午。
品评人物妙雌黄，议论邦家人覼缕。
危言齰舌久自吞，幽愤填膺欣欲吐。
字字珠玑落齿牙，篇篇锦绣裁胸腑。
已惊...
风韵
落梅·名园探梅时
郭印
名园探梅时，粉苞才半开。
如逢姑射仙，偃蹇下瑶台。
孤洁自天赋，肯听东君媒。
别来今几日，雪片点苍苔。
玉笛谁家子，喷月一声哀。
可惜飞幽馆，不上美人腮。
柳条忽萌动，春风原上回。...
柳条
次韵刘中远见贻之什
郭印
中原杀气昏，鱼鸟巢穴改。
城池失金汤，郡邑更守宰。
鸾旗狩吴越，朔骑满淮海。
维蜀限山川，无人识鍪铠。
五年愧端居，万里思行在。
官曹敢尸素，职事甘烦猥。
傥得容栖迟，奚暇择爽垲。...
高论
瓶水生数花须臾有蜂来集感而赋诗
郭印
折花养瓶水，老眼聊自怡。
案置须臾间，游蜂已著枝。
嗅香起还泊，{瞢目换羽}{瞢目换羽}动天机。
不知何方来，神速乃如斯。
宇宙一气通，万类不相违。
石虎没劲矢，竹龙化清陂。
矧兹抱...
轮转
康子思二诗有问道之意和其韵
郭印
要作通天一大儒，措心寥廓未为迂。
神机应变无多子，圣域知归不远涂。
哮吼定应潜百痹，啁啾终是笑群雏。
吾今欲觅衣中宝，活计须教一物无。...
啁啾
赠诗·诸城葛氏久湮沈
郭印
诸城葛氏久湮沈，清尚知君独远寻。
席卷承家猗顿术，日明好古子云心。
珍藏高阁轻三箧，善購多门小万金。
曾见墨庄耕穫利，行看杞梓秀家林。...
珍藏
雨后·气候西南异
郭印
气候西南异，山川自一方。
暑残秋更热，雨过夜初凉。
灯火容缃帙，诗书有锦囊。
更深犹不寐，暗露袭衣裳。
衣裳
有鸟褐色而羽如青锦解作诸般语一卒蓄之笼中
郭印
锦作双翰褐作衣，雕笼蓄养亦多时。
只缘学得千般语，欲返山林未有期。
山林
申夫人挽词
郭印
凤去鸾随事可伤，唯传妇道式闺房。
紫箫吹月元同上，宝剑凌波亦并藏。
南涧苹馀空自老，北堂萱在为谁芳。
幸哉有子遵遗计，外氏犹能谨祭尝。...
妇道
上郑漕·穷经好客旧时声
郭印
穷经好客旧时声，千载遗风见典型。
忠孝家传心自赤，功名路稳鬓方青。
傅岩欲作商霖雨，蜀道犹观汉使星。
小益提封重试可，定膺锋召入尧庭。...
霖雨
热·落日暑犹剧
郭印
落日暑犹剧，虚亭风不来。
半身流汗雨，两耳聒蚊雷。
扇手何曾歇，浆瓯未放回。
畴能呼屏翳，一霎荡炎埃。
落日
秋阴·天宇秋云阔
郭印
天宇秋云阔，愁多日日阴。
山川相惨淡，物色自萧森。
雁失空中影，钟沉风外音。
分明含雨意，何事不为霖。
分明
秋日即事·新筑茅庐古道傍
郭印
新筑茅庐古道傍，养成松竹可深藏。
西风颇动归欤兴，不是悲愁赋感伤。
西风
秋日即事·浅浅溪流绿一湾
郭印
浅浅溪流绿一湾，朝来拄颊看西山。
凭谁与我驱风驭，飞上云烟缥缈间。
缥缈
秋日即事·风到秋宵特地凉
郭印
风到秋宵特地凉，卧看斜月半侵床。
来寒往暑谁能问，归燕宾鸿各自忙。
月半
七月十三日对月小集
郭印
露坐仍盘斝，澄澄夜色清。
酒如君子厚，月似故人明。
短舞天然态，长歌格外声。
欢情殊未极，楼鼓发深更。
格外
偶来会宿·少城能款曲
郭印
少城能款曲，敝馆辱留连。
未搅秋风思，还同夜雨眠。
烟尘惊绝塞，草木验流年。
斗酒君须醉，新诗看百篇。
流年
用其韵·琢就阴崖骨
郭印
琢就阴崖骨，良工用意勤。
沼心初受水，镜面已生云。
自比珪璋质，能成翰墨勋。
千金酬重价，端石世传闻。
翰墨
遂宁县道中路平日炽
郭印
赤日射平地，青天卷片云。
汗流疑是浴，气烈正如焚。
食鼎荷汤镬，舆衣蒙火裙。
幸哉无内热，不使躁为君。
青天
戏投竹叶急流中
郭印
戏投筠叶赴湍流，颠倒纵横不自由。
我亦江湖飘一苇，千波万浪信沉浮。
江湖
忘机台·物物皆有机
郭印
物物皆有机，此发彼先知。
试看弋钓子，鱼入鸟高飞。
试看
晚意·睡起书斋寂
郭印
睡起书斋寂，疏帘独上钩。
雨馀鸦噪晚，天阔雁横秋。
物色供吟赋，功名叹滞留。
兵戈今未息，回首不堪愁。

郭印的诗词名句全集
