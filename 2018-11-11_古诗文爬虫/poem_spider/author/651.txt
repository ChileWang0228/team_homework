诗人:仓央嘉措
作品数目：30篇
朝代：清代
诗人简介：仓央嘉措（1683.03.01-1706.11.15），门巴族，六世达赖喇嘛，法名罗桑仁钦仓央嘉措，西藏历史上著名的诗人、政治人物。康熙二十二年（1683年）仓央嘉措生于西藏南部门隅纳拉山下...
<<情诗·浮生一刹逝如电>> <<情诗·入山投谒得道僧>> <<情诗·侯门一入似海深>> <<情诗·绿窗深情不忍离>> 
<<情诗·洞房一夜照花烛>> <<情诗·欲题新词寄娇娘>> <<情诗·飞短流长断人肠>> <<情诗·端居布拉达宫时>> 
<<情诗·东山崔嵬不可登>> 

仓央嘉措的诗词全集

情诗·浮生一刹逝如电
仓央嘉措
浮生一刹逝如电，画楼辜负美人缘。
未知来生相见否，陌上逢却再少年。
 
少年
情诗·侯门一入似海深
仓央嘉措
侯门一入似海深，欲讯卿卿问鬼神。
此情惘然逝如梦，镜花水月原非真。
 
鬼神
情诗·飞短流长断人肠
仓央嘉措
飞短流长断人肠，情怀恻恻每神伤。
惆怅玉人独归去，芳草萋萋满斜阳。
 
斜阳
情诗·入山投谒得道僧
仓央嘉措
入山投谒得道僧，求教上师说因明。
争奈相思无拘检，意马心猿到卿卿。
 
求教
情诗·洞房一夜照花烛
仓央嘉措
洞房一夜照花烛，卿卿嫁作他人妇。
相思如狂心如灰，为情憔悴向谁诉。
 
憔悴
情诗·绿窗深情不忍离
仓央嘉措
绿窗深情不忍离，去离徊徨意转迷。
久拟深山学修法，又延行程到后期。
 
深山
情诗·倾城美色竞群芳
仓央嘉措
倾城美色竞群芳，品茗斗酒擅欢场。
欲共卿卿两相悦，不期魂魄归帝乡。
 
帝乡
情诗·东山崔嵬不可登
仓央嘉措
东山崔嵬不可登，绝顶高天明月生，
红颜又惹相思苦，此心独忆是卿卿。
 
红颜
情诗·欲题新词寄娇娘
仓央嘉措
欲题新词寄娇娘，风吹雨蚀半微茫。
我有相思千般意，百磨不灭铭肝肠。
 
微茫
情诗·暗香袭处佩环鸣
仓央嘉措
暗香袭处佩环鸣，美眸善睐未分明。
临去莞尔还一笑，忽与余兮两目成。
 
分明
情诗·端居布拉达宫时
仓央嘉措
端居布拉达宫时，仓央嘉措称上师。
夜醉酒楼美女侧，衲本人间一浪子。
美女
情诗·锦葵原自恋金蜂
仓央嘉措
锦葵原自恋金蜂，谁供花颜奉神灵。
欲舞轻翼入殿里，偷向坛前伴卿卿。
 
神灵
情诗·昨趁夜色赴幽期
仓央嘉措
昨趁夜色赴幽期，鹅羽纷纷晓来迷。
两行屐痕深雪里，教人如何不得知。
 
幽期
情诗·欲语幽情期红裙
仓央嘉措
欲语幽情期红裙，平林漠漠柳枝深。
除却当时画眉鸟，风情许知一佳人。
 
画眉
情诗·西风吹谢花成泥
仓央嘉措
西风吹谢花成泥，蜂蝶每向香尘泣。
情犹未了缘已尽，笺前莫赋断肠诗。
 
断肠
情诗·故园迢迢忆双亲
仓央嘉措
故园迢迢忆双亲，每对卿卿泪满襟。
千山万水相追寻，始信卿心胜娘心。
 
追寻
情诗·日暮瞒得众人行
仓央嘉措
日暮瞒得众人行，却向宠犬语叮咛。
慎勿说道人已去，归时禅院近黎明。
 
黎明
情诗·美颜无双处处夸
仓央嘉措
美颜无双处处夸，玉帐香肌娇无那。
夜夜伴得鸳鸯宿，不羡旖旎上林花。
鸳鸯
情诗·竟日冥思绝妙相
仓央嘉措
竟日冥思绝妙相，碧落黄泉两茫茫。
奈何红颜一时现，不需枯坐与焚香。
 
红颜
情诗·今夜新月似蛾眉
仓央嘉措
今夜新月似蛾眉，时还暂去时还归。
记取临行重来约，月成钩时人成对。
 
新月
情诗·姹紫嫣红一时凋
仓央嘉措
姹紫嫣红一时凋，舞衣不称旧舞腰。
争教蜂蝶两相断，袖底羞见檀郎招。
 
嫣红
情诗·愿与卿结百年好
仓央嘉措
愿与卿结百年好，不惜金屋备藏娇。
一似碧渊水晶宫，储得珍稀与奇宝。
 
水晶宫
情诗·掌上明珠价几何
仓央嘉措
掌上明珠价几何，无心未曾思量著。
一朝归携他人袖，那时伤情泪痕多。
 
泪痕
情诗·结束花帽下妆楼
仓央嘉措
结束花帽下妆楼，雕鞍别时每牵手。
怜郎愁绝还相劝，时日无多再聚首。
 
相劝
情诗·欲倚绿窗伴卿卿
仓央嘉措
欲倚绿窗伴卿卿，颇悔今生误道行。
有心持钵丛林去，又负美人一片情。
 
丛林
情诗·崔嵬东山与天齐
仓央嘉措
崔嵬东山与天齐，红颜迤逦隔云梯。
相思萦系解语花，心似奔马雪蹄疾。
 
东山
情诗·曾慕鸳鸯效双栖
仓央嘉措
曾慕鸳鸯效双栖，南谷林深叶迷离。
除却鹦哥谁人晓，莫将幽情向人啼。
 
幽情
情诗·柳枝经风叶未凋
仓央嘉措
柳枝经风叶未凋，当时愁损画眉鸟。
今日重入歌舞地，逢见卿卿又魂销。
 
歌舞
情诗·明眸皓齿艳无双
仓央嘉措
明眸皓齿艳无双，比拟圆月两相仿。
惆怅婵娟多寂寞，欢情只供一夜长。
 
寂寞
情诗·仙羽如雪暂徘徊
仓央嘉措
仙羽如雪暂徘徊，欲将此身借翼载。
不学令威控鹤去，理塘相见即归来。

仓央嘉措的诗词名句全集
