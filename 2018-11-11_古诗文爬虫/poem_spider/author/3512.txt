诗人:王希吕
作品数目：13篇
朝代：宋代
诗人简介：王希吕，字仲行，宿州（今属安徽）人。寓居嘉兴。孝宗乾道五年进士。六年，授秘书省正字，除右正言。以劾张说，责授宫观。淳熙四年，知庐州，加江西转运副使。五年，中书舍人兼修玉牒...
<<湖山·雨后桃花脱瘦红>> <<湖山·窗外平畴交无风>> <<本觉寺三过堂>> <<学士院入直赋景物>> 
<<赋景物·小池倒影弄余辉>> <<湖山·瑟瑟轻冰拆御沟>> <<湖山·石罅微泉咽浅沙>> <<湖山·山南山北异阴晴>> 
<<湖山·冥冥细雨不成泥>> 

王希吕的诗词全集

湖山·窗外平畴交无风
王希吕
窗外平畴交无风，豆花成实谷苗丰。
向来河朔经行地，尽在江南烟雨中。
烟雨
湖山·雨后桃花脱瘦红
王希吕
雨后桃花脱瘦红，钩窗平揖竹閒风。
文书满案不经意，心在西湖山水中。
文书
赋景物·小池倒影弄余辉
王希吕
小池倒影弄余辉，照耀虚檐极出奇。
木杪不鸣风力软，闯萍翻藻有鱼嬉。
风力
湖山·石罅微泉咽浅沙
王希吕
石罅微泉咽浅沙，沙头细草换年华。
疏篱酒旆管春事，倚马短檐梅著花。
本觉寺三过堂
王希吕
门外惊风吹细沙，入门水气湛清华。
呼童试向林间看，岩桂应开第二花。
惊风
学士院入直赋景物
王希吕
玉堂昼永暑风微，蔌蔌飞花落小池。
徒倚幽栏凭问讯，夏莺飞出万年枝。
万年
湖山·瑟瑟轻冰拆御沟
王希吕
瑟瑟轻冰拆御沟，沟边柳色弄春柔。
数声啼鸟破幽梦，断送西湖寻旧游。
西湖
湖山·山南山北异阴晴
王希吕
山南山北异阴晴，雨脚垂垂日脚明。
落尽桃花春事退，柔桑深处一鸠鸣。
桃花
湖山·冥冥细雨不成泥
王希吕
冥冥细雨不成泥，十里平沙快马蹄。
总为好山牵醉眼，不知纵辔过西溪。
醉眼
湖山·雨挟东风作嫩寒
王希吕
雨挟东风作嫩寒，短墙围水柳藏烟。
游人不出西湖静，白鹭飞来在画船。
西湖
湖山·山光拥翠落杯中
王希吕
山光拥翠落杯中，水色天容上下同。
身入蓬山人不悟，碧桃无数倚春风。
春风
湖山·露葵抱蕊未全开
王希吕
露葵抱蕊未全开，翠竹阴凉蔽绿苔。
贪看青林飞白鸟，丁丁啄木又惊回。
飞白
湖山·荷花过眼作鲜妍
王希吕
荷花过眼作鲜妍，小艇初疑久自便。
日日孤山山下路，红菱白藕不论钱。

王希吕的诗词名句全集
