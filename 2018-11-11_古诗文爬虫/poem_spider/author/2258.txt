诗人:李俊民
作品数目：2篇
朝代：元代
诗人简介：李俊民（1176-1260）字用章，自号鹤鸣老人，泽州晋城人。唐高祖李渊第二十二子韩王元嘉之后。年幼时 ，勤于经史百家，尤精通二程理学。承安间以经义举进士第一，弃官教授乡里，隐...
<<过云台·夜半风吹霁色开>> <<雨后·春空霭霭莫云低>> 

李俊民的诗词全集

过云台·夜半风吹霁色开
李俊民
夜半风吹霁色开，晓来残月过云台。
连山断处瞰平野，一线黄流掌上来。
平野
酹江月·壬午中秋与杨外郎仲朋侄婿郭仲进侄谦甫福昌待月
李俊民
中庭待月，正催诗雨过，暮山横碧。别后连昌秋几度，一话团圞今夕。万里清风，坐中为我，埽尽云踪迹。冷光不似，寻常些小窥隙。应笑白发功名，倚楼看镜，惟酒禁愁得。且斗樽前身见在，亹亹风生...
五哥生日·落落青云器
李俊民
落落青云器，天然骨骼奇。自从怀橘后，每恨学书迟。同乐怜荆树，相煎笑豆萁。气豪常自许，跃马是男儿。
烟江叠嶂图
李俊民
挥毫落纸生云烟，江北江南水墨天。爱画主人胸次别，卧游不用买山钱。
千里江山图
李俊民
曾把云山烂漫酬，杖藜随处贾胡留。如今脚力那千里，水墨中间只卧浮。
倦绣·心情犹在未收时
李俊民
心情犹在未收时，却顾花閒影渐移。不道春来添几线，日长只与睡相宜。
感皇恩·出京门有感
李俊民
忍泪出门来，杨花如雪。惆怅天涯人离别。碧云西畔，举目乱山重叠。据鞍归去也，情悽切。一日三秋，寸肠千结。敢向青天问明月。算应无恨，安用暂圆还缺。愿人长似，月圆时节。...
雨后·春空霭霭暮云低
李俊民
春空霭霭暮云低，飞过山前雨一犁。明日却寻归去路，马蹄犹踏落花泥。
江山图·笔下江山取意成
李俊民
笔下江山取意成，一峰未尽一峰生。凭谁试向行人问，水郭烟村第几程。
送苗世显归上党
李俊民
故人千里寄书来，长恨天涯唤不回。行路难行涩如棘，归装莫待北风催。
春水满四泽
李俊民
一番雨过绿生肥，正是桃花欲浪时。掠地风来吹不皱，细看面面尽玻璃。
寄荅赵公定
李俊民
他人共折依依柳，居士但饮薄薄酒。岂其必取齐之姜，又恐不为白也母。虽然客或许敦庞，惭愧我无白壁双。更向稠桑老人卜，准备买红缠酒缸。...
雨后·春空霭霭莫云低
李俊民
春空霭霭莫云低，飞过山前雨一犁。
明日却寻归去路，马蹄犹踏落花泥。
去路
阮郎归·戏李子搢
李俊民
江南江北水连云。江山憔悴人。华簪犹拂洛阳尘。离筵何太频。歌近耳，酒盈樽。樽前见在身。昨朝骂坐灌将军。近前丞相嗔。...
任仲山弄璋
李俊民
奕世多阴德，传家得宁馨。人閒熊有梦，天上昴无星。喜洽犀钱座，光生玉树庭。钟情笑卢老，白发望添丁。
游青莲·闲携方外友
李俊民
闲携方外友，同谒梵王宫。山吐三更月，松摇万壑风。流年飞鸟过，浮世落花空。不有归来兴，何能见远公。
食芡·池底休铺锦
李俊民
池底休铺锦，鸡头自有栽。柔中皆水性，刚外乃天才。精彩惟鱼目，珠圆出蚌胎。坐间咄嗟致，不似荔枝来。
雪后送宝泉之碧落
李俊民
洒面轻风不觉寒，天花散落满人閒。慇勤行脚休辞远，出得城门是雪山。
东归丧马·长鞦短辔惯骑驴
李俊民
长鞦短辔惯骑驴，今日徒行为的颅。得失从来等闲事，未知愁得塞翁无。
吴神·山头多少往来人
李俊民
山头多少往来人，香火争将瓦鼎焚。箫鼓下山人渐远，晚风吹起一溪云。
新安·芳草原头一望空
李俊民
芳草原头一望空，村南村北落花风。可怜当日堆钱屋，寂寂无人晚照中。
许道真醉吟图
李俊民
断蓬踪迹寄天涯，老去情钟恋物华。回首锦江春寂寞，一杯愁里赋梨花。
孟浩然·平生只有在山缘
李俊民
平生只有在山缘，北阙归来也自贤。破帽蹇驴风雪里，新诗句句总堪传。
熙熙堂·眼前草木强争春
李俊民
眼前草木强争春，往日繁华一聚尘。山水中閒赏心在，不知谁是肯堂人。
枯松挂月·门前老树数难推
李俊民
门前老树数难推，独有栽松道者知。夜半风催山月上，政当鹤睡觉来时。
游碧落·浮云翳炎景
李俊民
浮云翳炎景，长夏惬幽事。相陪林下友，共造金碧地。清流漱寒玉，老树耸苍翠。何人开山祖，妙处发天秘。悠悠岁月深，剥落磨崖字。遨头兴不浅，有酒留客醉。幽鸟背人飞，不惯闻鼓吹。抵暮出...
庙学落成·斯文天末器
李俊民
斯文天末器，吾道有时厄。方嗟凤兮衰，遽叹麟也获。继遭秦焚书，又被鲁坏宅。迩来天下事，多自马上得。不修下车礼，不献在泮馘。不授羽林经，不讲博士席。旁若没字碑，肯见一逢掖。偶因长...
上九里谷与济之君祥仲宽李德方朱寿之姚子昂
李俊民
太行巍巍形势尊，造物设险雄中原。巨灵一朝擘石裂，连峰忽断开山门。侵云直上几千尺，挂壁一径愁攀援。十步回头五步坐，慄慄汗出如浆翻。清风掖至最高顶，下视寰海尘埃昏。天坛咫尺若...
容韵·猎犬已为兔死烹
李俊民
猎犬已为兔死烹，犹向汉俎分杯羹。脚靴手板冻欲裂，尚立唐阶没膝雪。三寸舌为帝者师，终比赤松见事迟。相看一笑在目击，何用左思招隐诗。出门便是天坛路，云閒指点巢仙处。不辞杖屦从...
容韵·君不见子幼自劳羔日烹
李俊民
君不见子幼自劳羔日烹，何如命驾季鹰吴中煮莼羹。又不见姜侯设鲙凿冰裂，何如徒步拾遗长镵黄独雪。幸遇南来董鍊师，说似壶天日月迟。谪仙之游乃非谪，长安市上斗酒百篇诗。蒲轮休指...
山中寄张汉臣李广之
李俊民
枳棘非所栖，系匏焉不食。未黔墨子突，又夺伯氏邑。一年三褫服，半岁两涂敕。归去来山中，无器亦无得。
鹊桥仙·刘君祥寿癸卯二月十五日
李俊民
岁方值卯，斗方指卯，卯月月圆时候。大家来把卯时杯，共与个、卯金为寿。一杯寿酒，一杯贵酒，更有一杯富酒。一杯留得贺添丁，见积善之家有后。...
南乡子·李克绍生朝
李俊民
来往亦风流。曾伴仙翁衣锦游。闻道长平朱紫地，西楼。依旧人人说故侯。能得几春秋。未必灵椿老便休。自有枝枝丹桂在，何忧。宝月忙催玉斧修。...
谒金门·画梅
李俊民
偷造化。秀出含章檐下。为问花中谁可嫁。海棠开已罢。占了十分闲雅。占了十分潇洒。若使画工能此画。九方皋相马。
谒金门·慰梅
李俊民
誇独秀。动把春光泄漏。谁道江南无所有。一枝先入手。须是日将月就。那在风飘雨骤。直待豆秸灰落后。初尝山店酒。
荅祁定之韵
李俊民
黄菊催秋暮，青山劝客归。事随时渐改，人与物皆非。爽气收残暑，闲云送落晖。平生会心似，别后往来稀。
宿夹谷彦实庵
李俊民
挂名仙籍上，晦迹茂林閒。门外丹河水，墙头明月山。境随心自远，人与话俱闲。应笑红尘客，区区谩往还。
四哥生日·秀出三株树
李俊民
秀出三株树，芳联五桂枝。杜家怜骥子，徐氏重麟儿。已有高门望，方当志学时。一杯添寿酒，满酌不须辞。
游青莲·行处春风恶
李俊民
行处春风恶，山中胜槩藏。渐佳如蔗尾，薄险似羊肠。翠揖双峰角，清临一水堂。夜长僧睡少，为我话兴亡。
鸂鶒堂·一日滩流浅自分
李俊民
一日滩流浅自分，滩头鸂鶒似通神。大都鸾棘无多地，毕竟乌台得几人。浮世堂堂春易去，随时局局事皆新。当年灵翼今何在，满目西风动白蘋。...
郭仲山寿日
李俊民
乘兴游山也自贤，千金奚羡筑台燕。谁为洛下同舟友，人道江头弄月仙。欲向漳源归旧隐，便从莞谷种闲田。橐驼树得长生理，不解如君养性天。...
赠碧落和讲主
李俊民
萧萧古寺掩松关，雨后无人草木闲。埽地家风谁举似，我师特特为开山。
与奉仙观道士元明道
李俊民
野鹤飘飘性自高，徘徊尘世岂难抛。栖真旧隐无多地，何处仙山不可巢。
答筹堂·日日相陪鹤发翁
李俊民
日日相陪鹤发翁，乌纱白葛道家风。火云堆向山南去，暑气蒸人似甑中。
答筹堂·冠世声名盖世功
李俊民
冠世声名盖世功，寻常杯酒坐生风。区区问舍求田客，尽在元龙一笑中。
答筹堂·日日言归未得归
李俊民
日日言归未得归，白头才是入山时。依前却趁逍遥出，惭愧山灵我不知。
明皇击梧图
李俊民
不使梨园弟子知，太平音在凤凰枝。一朝野鹿衔花去，长恨秋风落叶时。
秋江断雁图
李俊民
不堪愁里见秋光，江北江南木叶黄。谁信朔风犹跋扈，天涯吹断弟兄行。
句龙庙·溪行十里气如蒸
李俊民
溪行十里气如蒸，危槛凭虚不厌登。咫尺仙山在尘世，杖藜来往几人曾。
荅祁定之·归袖迎风拂面埃
李俊民
归袖迎风拂面埃，青山望处白云埋。如何千载离家鹤，学得仙时不便来。

李俊民的诗词名句全集
