诗人:董养河
作品数目：7篇
朝代：明代
诗人简介：董养河(?-1643年)字叔会，闽县琅岐镇下岐村人。董廷钦第四子，少负殊质，带粮入鼓山闭户攻读经史。明崇祯十五年(1642年)，以岁贡特赐进士，授工部司务。钦命监督九门、芜湖...
<<诗·崖前猿鹤喜相迎>> <<诗·小渠分瀑夜湲湲>> <<诗·日日千峰云覆垣>> <<诗·剩得春光有几分>> 
<<诗·跨流小阁两崖分>> <<诗·乱径花深杳不分>> <<诗·岩际茅低星更低>> 

董养河的诗词全集

诗·岩际茅低星更低
董养河
岩际茅低星更低，竹栏松径步来迷。
还他仙壑真风月，阅尽俳场假笑啼。
茗碗渴深无用谱，药囊病惯不看题。
山僮事简扉关早，为语霜畦过虎蹄。...
风月
诗·崖前猿鹤喜相迎
董养河
崖前猿鹤喜相迎，管领云山岂用名。
玄灞月明闻吠豹，斜川风美望曾城。
亦时止酒因无伴，间不登山即未晴。
独有雄心难尽处，岛烟孤起吊田横。...
雄心
诗·小渠分瀑夜湲湲
董养河
小渠分瀑夜湲湲，片月窥窗不可关。
烟水自来宜我辈，勋名终是属痴顽。
新松直上梢频剪，丛菊孤搴蕊半删。
却笑谢公徒捉鼻，区区江左负东山。...
区区
诗·日日千峰云覆垣
董养河
日日千峰云覆垣，兰畦菊町地偏繁。
洗盂不厌山僧净，争席时闻野老喧。
涧底捞虾喂鹤子，花间聚蚁饲鸡孙。
卖将残卷完租税，清梦无惊吏到门。...
租税
诗·剩得春光有几分
董养河
剩得春光有几分，闭门寒雨博山焚。
桃花水涨潮连树，蛎女矶横石戴云。
远浦鳜鱼归市晚，近汀釭袴避矰纷。
蒲团镇日唯趺坐，清梵微微隔岫闻。...
微微
诗·跨流小阁两崖分
董养河
跨流小阁两崖分，凉净能消劫火焚。
栗里徜徉惟密柳，敬亭还往信孤云。
洞猱窥果时防侮，野雀争花坐解纷。
独有游仙愁梦断，雨过滩吼枕中闻。...
徜徉
诗·乱径花深杳不分
董养河
乱径花深杳不分，搅人离思日如焚。
斜横雁影清江月，暗送梅魂断陇云。
玄圃夜光空落落，青城瑶草自纷纷。
英雄难死仙难觅，杨树悲风岂可闻。...

董养河的诗词名句全集
