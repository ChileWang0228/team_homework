诗人:释宇昭
作品数目：12篇
朝代：宋代
诗人简介：释宇昭（九八七～一○六一），以明经赐第，为潭州攸县尉、江寧句容尉，改知江州德安，通判袁州，歷知建昌、解、坊、邢等州军。入为度支判官，出为夔州路转运使，徙两浙路，迁知蔡州、泉...
<<送從律师>> <<宿丁学士宅朱严希画不至>> <<夕阳·向夕江天迥>> <<喜惟凤师关中回>> 
<<幽居即事·扫苔人迹外>> <<赠魏野·别业唯栽竹>> <<塞上赠王太尉>> <<废井·古院无僧住>> 
<<寄保暹师>> 

释宇昭的诗词全集

宿丁学士宅朱严希画不至
释宇昭
幽期不可见，牢落望君情。
坐久诗源寂，谈馀井浪平。
月依寒木尽，蛩背冷灯鸣。
空听沟西寺，宵钟出禁清。
幽期
送從律师
释宇昭
病起辞吟社，出京无旧房。
关中行半月，诗外祇空囊。
白道沿嵩直，青芜夹渐长。
胜游多杜曲，凤景似吾乡。
关中
夕阳·向夕江天迥
释宇昭
向夕江天迥，微微接水平。
带帆归极浦，随客上荒城。
云外僧看落，山西鸟过明。
何人对幽景，苒苒败沙并。
山西
喜惟凤师关中回
释宇昭
孤锡依京寺，诗愁上鬓新。
迹离三辅晚，梦落九江频。
草入松根井，磬通花外邻。
重来知未倦，间趣自相亲。
九江
幽居即事·扫苔人迹外
释宇昭
扫苔人迹外，渐老喜深藏。
路僻间行远，春晴昼睡长。
馀花留暮蝶，幽草恋残阳。
尽日空林下，孤禅念石霜。
残阳
赠魏野·别业唯栽竹
释宇昭
别业唯栽竹，多间亦好奇。
试泉寻寺远，买鹤到家迟。
药就全离母，诗高祇教儿。
未能终住此，共有海山期。
塞上赠王太尉
释宇昭
嫖姚立大勳，万里绝妖氛。
马放降来地，雕间战后云。
月侵孤垒没，烧彻远芜分。
不惯为边客，宵笳懒欲闻。
太尉
废井·古院无僧住
释宇昭
古院无僧住，荒凉树石间。
停清寒甃缺，废汲远泉悭。
雨涨蛙疑聚，宵晴月自还。
因寻成独感，吟绕见衰颜。
荒凉
寄保暹师
释宇昭
吟会失秋期，荒山寄病时。
客髭生日早，丛木落青迟。
渴狖窥莎井，阴虫占菊篱。
归心何以见，霜月下天崖。
归心
上集贤钱侍郎
释宇昭
解职因求养，清名冠集贤。
优游书府里，谈笑板舆前。
鹤氅朝时脱，山图卧处悬。
江僧间独访，时得话林泉。
集贤
松柄·涧底分贞干
释宇昭
涧底分贞干，宁将尘尾同。
坐间长滴翠，话次忽生风。
影落孤灯外，声寒静室中，
有谁知此意，林下石丛丛。
送曹商之宿州兼简骆偃
释宇昭
病起春城暮，行心暗结愁。
全吴无旧业，半世祇羁游。
岛雾沈晴树，汀烟入夜舟。
故人应老大，佐幕久淹流。

释宇昭的诗词名句全集
