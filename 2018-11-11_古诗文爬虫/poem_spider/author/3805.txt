诗人:许尚
作品数目：82篇
朝代：宋代
诗人简介：许尚，约公元一一九五年前后在世，自号和光老人，华亭子。生卒年均不详，约宋宁宗庆元初前后在世。生平事迹亦无考。淳熙间，尝取华亭古迹，每一事为一绝句，名曰华亭百咏，凡一卷...
<<凤皇山·览德来何代>> <<福顺庙·门垣虽蠹坏>> <<鬼书·壮士为儒耻>> <<道院·净观今何在>> 
<<澱山·殿阁辉金碧>> <<东寺·爱此楞伽士>> <<芥子庵·林外三椽建>> <<净居院·明眼知何在>> 
<<孔宅·庙貌逾千祀>> 

许尚的诗词全集

弥陀阁·拄策徐徐上
许尚
拄策徐徐上，回环佛顶游。
九山俱在望，目断暮烟浮。
徐徐
冰檗庵·凫舄栖迟地
许尚
凫舄栖迟地，池流一径斜。
先生久清苦，不肯竞纷华。
清苦
顾亭林·旦暮潮流急
许尚
旦暮潮流急，东西径路斜。
无从质疑字，共属野王家。
质疑
道院·净观今何在
许尚
净观今何在，唯余柏色新。
栖栖抱翁者，不是鍊丹人。
净居院·明眼知何在
许尚
明眼知何在，山门久寂然。
宗风未沦替，还喜一镫传。
山门
华亭谷·瀰温达迥野
许尚
瀰温达迥野，潮汐往来频。
惯识松陵路，重来不问津。
潮汐
南庵·施水功成后
许尚
施水功成后，眈眈梵宇深。
升堂瞻貌象，默会祖师心。
祖师
凤皇山·览德来何代
许尚
览德来何代，慵归丹穴藏。
甘心化为石，万岁瑞吾皇。
甘心
福顺庙·门垣虽蠹坏
许尚
门垣虽蠹坏，古屋尚深沈。
鸟雀犹知避，斯民盍致钦。
坏
鬼书·壮士为儒耻
许尚
壮士为儒耻，捐躯志所甘。
无名豫青史，幽愤亦何堪。
青史
澱山·殿阁辉金碧
许尚
殿阁辉金碧，遐观足画图。
维舟一登览，误涉小方壶。
画图
东寺·爱此楞伽士
许尚
爱此楞伽士，勤修戒行成。
文龟亦知善，来听讲经声。
听讲
芥子庵·林外三椽建
许尚
林外三椽建，常思愒息时。
莫教嫌迫窄，中有五须弥。
芥子
孔宅·庙貌逾千祀
许尚
庙貌逾千祀，泥封古碣昏。
传云素王宅，真赝与谁论。
白龙洞·呼吸湖中水
许尚
呼吸湖中水，山椒寄此身。
洞门风雨夜，电火逐霜鳞。
门风
东岳行祠
许尚
明主东封后，龟蒙望益尊。
巍然此行宇，时许荐蘋蘩。
谷水·短櫂经由处
许尚
短櫂经由处，风披藻荇香。
中宵孤鹤唳，片月映沧浪。
沧浪
安公像·浮钵来沧海
许尚
浮钵来沧海，幡然厌世尘。
补陀崖畔月，长照定中身。
沧海
八角井·浚极疑无底
许尚
浚极疑无底，丰棱定有因。
沈沈中夜月，照影属何人。
八角
滬渎·泛泛松江水
许尚
泛泛松江水，迢迢笠泽通。
万年知禹力，灌溉有余功。
灌溉
姜庵·阴噎楸梧里
许尚
阴噎楸梧里，鸟鸣落日中。
九原人不作，明赞亦何功。
落日
秦女祠·狼秦崇苛政
许尚
狼秦崇苛政，有女亦蒙冤。
欲吊兴亡事，神应耻重论。
兴亡
三洞庵·勾曲山头客
许尚
勾曲山头客，遨游到市尘。
星冠顶霜月，夜半正朝真。
夜半
佘山·人与室俱化
许尚
人与室俱化，阴森松竹寒。
时时见孤鹤，疑此守神丹。
阴森
昆山·岁久阡原变
许尚
岁久阡原变，平时草木深。
英才没黄壤，旧事不堪寻。
黄壤
莲巢·记得荷香里
许尚
记得荷香里，蛾眉唱采莲。
千年龟欲总，不见叶田田。
灵峰庵·路涌金沙地
许尚
路涌金沙地，高人此筑庵。
为询林下客，妙语与谁参。
金沙
陆机茸·二陆为童日
许尚
二陆为童日，驱驰屡忘归。
至今桑柘响，禽鸟尚惊飞。
石兽·刻凿知何谓
许尚
刻凿知何谓，弥年亦有神。
宵行无足怪，一吼已惊人。
姚将军庙
许尚
阴功周邑境，南面固宜然。
毋复论民事，神今惮改迁。
民事
异木·蟠根知永远
许尚
蟠根知永远，曲干耸蛟虬。
闽贾蒙私庇，年年此荐羞。
永远
云閒馆·邮亭临爽垲
许尚
邮亭临爽垲，杗廇架修虹。
我亦轮蹄客，心期访士龙。
邮亭
陆四公庙
许尚
晋杰云亡久，嘉名未遽湮。
严祠坐遗像，犹解福吴民。
遗像
毗卢庵·扪萝通一径
许尚
扪萝通一径，修竹蔽中篱。
只有奎章在，龙神暗护持。
护持
普照寺·高门收画戟
许尚
高门收画戟，即此建精蓝。
施予恩虽在，缁流绝不谈。
普照
前京城·庐落皆无有
许尚
庐落皆无有，依稀古堞存。
登临认遗迹，林莽暮烟昏。
遗迹
秦皇驰道
许尚
叹昔秦皇帝，何年此逸游。
迢迢大堽路，千古为嗟羞。
迢迢
赵店·日日黄尘路
许尚
日日黄尘路，喧豗涨市声。
神灵自安此，不欲变名称。
名称
秀道者塔
许尚
辛勤成雁塔，俄赴积薪焚。
静夜眈眈影，疑来护刻文。
眈眈
唳鹤湖·洸荡云閒路
许尚
洸荡云閒路，奫沦一水深。
月光涵露重，遥听九皋音。
月光
唳鹤滩·养鹤人何在
许尚
养鹤人何在，湖边水尚清。
唤回中夜梦，滩上戛然声。
柳园·芳草池塘暖
许尚
芳草池塘暖，东风桃杏繁。
春归人亦散，寂寞锁园门。
寂寞
陆宝山·秘宝封坚石
许尚
秘宝封坚石，山灵谨护藏。
欲为中帑助，时复露辉光。
陆机宅·华亭今何在
许尚
华亭今何在，千年谩有名。
披榛问遗裔，寂寞一伤情。
寂寞
三姑庙·神居阴物护
许尚

神居阴物护，臬阈捍洪波。
莫虑蛟龙怒，年来畏叱诃。

蛟龙
三女冈·玉殓知无有
许尚
玉殓知无有，香魂计已销。
频来吟楚些，岁久若为招。
寒穴泉·濆涌悬崖下
许尚
濆涌悬崖下，冷冷注不穷。
将期挹甘冷，弱水渐难通。
悬崖
鹤坡·索寞东郊远
许尚
索寞东郊远，仙禽尽此藏。
梦回明月夜，林杪响圆吭。
月夜
湖光亭·日暮虾须卷
许尚
日暮虾须卷，亭中雅燕开。
微风起蘋末，波影动樽罍。
湖桥·潋滟湖光好
许尚
潋滟湖光好，荷风六月凉。
倚栏吟不倦，鱼鸟亦相忘。

许尚的诗词名句全集
