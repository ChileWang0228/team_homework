诗人:释行海
作品数目：298篇
朝代：宋代
诗人简介：释行海，号雪岑，剡人。早年出家，十五岁游方，度宗咸淳三年（一二六七）住嘉兴先福寺。有诗三千馀首，林希逸选取其中近体二百馀首为《雪岑和尚续集》二卷。事见本集林希逸跋。...
<<之四明·老子穷通听我吟>> <<刘錡·五色戎旌百万鞍>> <<少将·满身铁甲据金鞍>> <<风浪阻行再获聚首故作是诗>> 
<<写怀·话别苏堤第一桥>> <<湖上送志道归金华>> <<留别陈藏一>> <<寄阳羡山俊癯翁>> 
<<寄象岑上人>> 

释行海的诗词全集

风浪阻行再获聚首故作是诗
释行海
鱼龙吹浪阻行舟，又得相寻暂聚头。不是于君多惜别，自缘今日少交游。斜风细雨吴天远，芳草垂杨越路愁。昨夜不知人未去，误教魂梦过南州。...
聚首
之四明·老子穷通听我吟
释行海
老子穷通听我吟，山中惟有我同心。数茎白发惊年老，几度青灯恋夜深。冰锁蛟龙盘大泽，云遮兰蕙托幽林。道行亦自东浮海，海国清风引梵音。...
老子
送先上人归越
释行海
蟋蟀声中念故乡，片帆风正渡钱塘。烟横浦口鱼讴晚，月涌潮头蜃气凉。一脉菲泉清夏后，千年酒瓮醉秦皇。青鞋布袜秋归早，犹有荷花镜里香。...
荷花
梅·玉门关外杂尘埃
释行海
玉门关外杂尘埃，白帝城边对酒杯。今日孤山尤可惜，已无和靖在时梅。
尘埃
无题·笙歌日日醉春风
释行海
笙歌日日醉春风，帘卷画堂花影中。不是凤凰飞不到，更无一树是梧桐。
春风
刘錡·五色戎旌百万鞍
释行海
五色戎旌百万鞍，徒夸龙虎统兵官。嚣喧闪电蕃营乱，阵算回风虏帐寒。兵法用过黄石远，血盟沥公尽心乾。太平弟子忧成病，安得征君旧业宽。...
五色
林间·林间随分乐清朝
释行海
林间随分乐清朝，长爱菖蒲对寂寥。客到每嫌闻夜雨，窗前不要种芭蕉。
乐清
南明道中·酒旗犹写天台红
释行海
酒旗犹写天台红，小白花繁绿刺丛。蜂蝶不来春意静，日斜桐角奏东风。
天台
松·一树乔乔迥出林
释行海
一树乔乔迥出林，兔丝千尺际清阴。怒枝伸缩苍龙臂，翠顶盘醒老鹤心。古藓皴皮藏冻蜕，细风入叶转幽琴。婆娑独秀青山里，定有茯苓无处寻。...
茯苓
之四明·天地萧萧万木乾
释行海
天地萧萧万木乾，独摇金锡下长安。从来作客今如此。始欲留君亦自难。帆带北风潮信急，雪迷南国雁声寒。分明一片相思意，湖上青山谁共看。...
萧萧
湖上送志道归金华
释行海
我住千岩万岳州，金华佳处未曾游。心期小艇频归洞，梦带清风独倚楼。野店霜深闻寒雁，水村月淡见沙鸥。明朝还忆西湖上，杨柳芙蓉正暮秋。...
金华
草庐为张茂才赋
释行海
风流全是汉衣簪，白首已成梁甫吟。浮世浑无容易事，先生长有太平心。樽前暮雨苔花老，枕上晴烟稻叶深。最是懒迎金马客，不曾弹铗向知音。...
知音
寄赤城新珩讲师
释行海
塔耸霞标在上头，杖藜犹记昔年游。月生丹井树林静，烟新碧桃溪涧幽。夜讲石筵龙象集，昼吟岩宇鬼神愁。思君每欲寻君去，水阔山遥两鬓秋。...
讲师
十月吴中感怀
释行海
耳热酣歌向朔风，山河泽国旧吴宫。人生莫羡仓中鼠，世事须知塞上翁。大雪风光寒草绿，小春天气野花红。高堂白首无来信，一点乡心逐塞鸿。...
感怀
赠李隐士·白苎为衣草结庐
释行海
白苎为衣草结庐，相逢犹问世何如。每弹山水忘忧曲，懒上王侯自荐书。白眼鸥边窥宇宙，清罇月下宴樵渔。时情任似长亭柳，才向秋风日日疎。...
隐士
送宁雪矶归剡
释行海
无缘同上浙东船，亲老家贫每自怜。踪迹久留千里外，情怀不比十年前。客游何处无芳草，人别他乡有杜鹃。别后欲知乡里事，烦君千万寄鱼笺。...
杜鹃
赤城·玉京仙额篆封苔
释行海
玉京仙额篆封苔，密密春云洞不开。白蟒降时凭铁锡，红霞飞处接瑶台。林幽怪石如人立，夜静空山有鬼哀。一曲凤箫声已断，释签岩下独徘徊。...
赤城
和汤秘书见寄韵
释行海
书剑冲寒到日边，烟霞曾结几生缘。醉邀明月逢梅醒，啸入青山对竹眠。老晤庄周为蝶后，谁思腐草化萤前。新诗自有经纶志，乘兴莫将红叶偏。...
秘书
鹭·来往长江点翠屏
释行海
来往长江点翠屏，江风袅袅顶丝轻。有时拳足芦花畔，鱼在芦花影里行。
长江
少将·满身铁甲据金鞍
释行海
满身铁甲据金鞍，百战功成始拜官。尽阵解围兵势活，分旗夺地戟光寒。并吞北虏心长勇，未捷中原泪不乾。建立太平终有日，扁舟已爱五湖宽。...
铁甲
丁未昏·异乡芳草故乡情
释行海
异乡芳草故乡情，闻道烟烽满旧京。林下岂无贤圣迹，城中唯有管弦声。水流云散成寥落，花笑莺啼做太平。今日已无荣辱念，此山深处寄浮生。...
故乡
赋秋蓬·芦茎密织水烟笼
释行海
芦茎密织水烟笼，恰与湘渔屋檨同。昨夜苹香熏梦醒，又添荷叶盖西风。
水烟
三月三日寒食
释行海
三月初三寒食雨，春光黯淡似秋光。羽书未报江东捷，何日看花到洛阳。
寒食
杨柳枝词·一阵杨花一阵愁
释行海
一阵杨花一阵愁，绿阴阴处暂停舟。莫嫌不折长条赠，有个黄莺在上头。
杨柳
溪上泛舟·来往篙师夜唱歌
释行海
来往篙师夜唱歌，动人离思恼人多。就船欲作东皈梦，无奈溪山月色何。
泛舟
辛亥夏·五月山窗拥绿阴
释行海
五月山窗拥绿阴，瘦身闲枕断弦琴。如今不是花时节，可惜黄鹂弄好音。
时节
送灵江·七里滩头问去律
释行海
七里滩头问去律，崭岩渔石藓花春。自从一别刘文叔，直到如今少故人。
直到
寄南山简行古
释行海
涧畔梅花似杏红，思君日日对春风。扁舟甚欲来相访，闻道身长在定中。
身长
暮春·老尽春风蝶未知
释行海
老尽春风蝶未知，绿阴深处啭黄鹂。如今不作看花念，空对垂杨惜别离。
春风
写怀·话别苏堤第一桥
释行海
话别苏堤第一桥，白头孤客怅难消。山中蹈华皈来晚，只有青灯作寂寥。
话别
留别陈藏一
释行海
君住江西我浙东，偶然相识在吴中。知名彼此非今日，爱客情怀有古风。历数山川游已遍，苦吟风月趣还同。不须惜我匆匆别，约在天街看菊丛。...
留别
寄阳羡山俊癯翁
释行海
一曲相思断玉弦，白芙蓉畔水生烟。自从上国人相别，每看中秋月不圆。蜀马嘶风惊鞑鼓，吴儿杀气暗渔船。何当跨鹤来阳羡，同访黄龙古洞天。...
黄龙
寄象岑上人
释行海
宴坐凌霄峰顶寺，时时音信得相闻。十年寥落长为客，四海交游少似君。杨柳重青相送处，鹭鸶洁白自成群。寒思会面知何日，百里溪山隔暮云。...
洁白
和浩师书事
释行海
平原漠漠带晴川，秋草秋风又一年。尧舜不知今日事，烟霞同结几生掾。未闻世道如弦直，应怪鸥身似雪鲜。临水登山情亦懒，枕书闲向北窗眠。...
世道
桂山再归草堂
释行海
不听猿啼天竺树，几番春换马塍花。草堂白雪翻新句，蕙帐青毡属故家。野火暂留明月住，好山多被乱云遮。流行坎止人间事，握手相看两鬓花。...
野火
寄隆虚岩行人
释行海
藤花小朵插军持，香篆轻烟袅袅移。山鸟不啼禅定处，池鱼偏集诵经时。风声入户松千树，月影临窗竹一枝。旧日寒山行道外，崖间叶上亦题诗。...
风声
和馨果二友见寄韵
释行海
几度怀归浙水东，无端又下白云中。当窗石色寒留雨，出洞猿声静带风。崖底碧烟生暮景，树头红子落晴空。酷怜后夜芗林月，照我思君处不同。...
晴空
得方山人书因有所怀
释行海
三度寄书浑不到，故人书到我方闻。路歧南北成如此，聚散情怀恰似君。千里倍看今夜月，两乡遥认隔江云。寒窗正自怜孤影，听得断鸿声念君。...
方山
怀方山人·养花天气雨蒙蒙
释行海
养花天气雨蒙蒙，意欲相寻去未通。自少江湖同苦乐，如今灯火各西东。百年总是难忘日，一信无由托便风。曾共月明岩上坐，思君还在月明中。...
天气
临清楼·楼影斜侵贺鉴湖
释行海
楼影斜侵贺鉴湖，月随天远极苍梧。青山不受秦封禅，白鸟犹惊越霸图。烟带夕阳笼野树，雨生春涨没平芜。好诗都在栏干上，最喜红尘一点无。...
临清
鹿台止作·林下寥寥宇宙宽
释行海
林下寥寥宇宙宽，孤怀懒与世相干。穷通有限随时好，仁义相拘作事难。故国不知春后信，他山频在梦中看。棠梨花发幽窗下，游蝶不来风雨寒。...
寥寥
楼居·秋光清接眼光寒
释行海
秋光清接眼光寒，碧落茫茫碧海宽。月堕树根当岳顶，天垂河气湿栏干。元龙百尺情犹在，黄鹤千年迹未残。最是夕阳烟雨后，不堪直北望长安。...
眼光
哭王秀岩·十年知己尽消磨
释行海
十年知己尽消磨，哭到秀岩愁更多。顾我此生谁缱绻，问天今日事如何。雨听蟋蟀成商调，露采芙蓉发楚歌。毕竟寸情哀不尽，但将荣辱付沧波。...
知己
经旧游·望望东西草色新
释行海
望望东西草色新，杖藜曾逐少年身。风烟半是亲题处，泉石多非旧主人。黄鸟有情频唤侣，野花无语自伤春。闲心一片闲如水，心管悠悠陌上尘。...
闲心
寄新冶城·客中情况果何如
释行海
客中情况果何如，消息传来恐是虚。今岁又居何处寺，多时不得故人书。自怜南北身无定，相隔江山梦亦疎。若有便风须寄信，白云深处是吾庐。...
情况
寄瑞天蕴·别时许有书相寄
释行海
别时许有书相寄，望望江东是几回。霸越亡吴增感慨，登山临水复徘徊。去秋同听梧桐落，今日独看鸿雁来。路隔半千烟霭外，为谁频上最高台。...
鸿雁
归剡·流水东流竟不回
释行海
流水东流竟不回，已将心事作寒灰。窗前白鸟寻常过，篱下黄花寂寞开。玉佩金鞍浑是梦，凤箫龙管只堪哀。多时不得中原信，暮雨西风雁自来。...
流水
寄耕云先辈
释行海
老子归耕谷口云，几年音信不相闻。青灯事业难忘处，白社萧条又忆君。万岳千岩双鬓改，三吴百越一江分。何当亦用蒲轮起，智者遗编有蠹纹。...
先辈
纪感·昊楚经年杀气凝
释行海
昊楚经年杀气凝，艰难国步涉春冰。义旗东下谁相似，誓楫中流我不能。水到南徐围铁瓮，山从北固抱金陵。捷音尚隔苍茫外，貂尾良弓足股肱。...
股肱
怀珦潜山·楚雨吴烟动客思
释行海
楚雨吴烟动客思，江梅发后失归期。传来踪迹浑无定，飘泊情怀已可知。鼓角每惊多事日，莺花空度少年时。与君如此长相别，苦乐同心更有谁。...

释行海的诗词名句全集
