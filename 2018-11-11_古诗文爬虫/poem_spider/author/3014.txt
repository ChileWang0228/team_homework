诗人:林景英
作品数目：7篇
朝代：宋代
诗人简介：林景英，字德芳，号隠山。平阳（今属浙江）人。景熙弟。事见民国《平阳县志》卷三五。今录诗七首。
<<废观·羽衣人已化>> <<寄陈莘村>> <<林氏庵呈周练师>> <<秋风·飒然何处起>> 
<<日出入行·朝出扶桑来>> <<送友之石龙>> <<言归·言归江海上>> 

林景英的诗词全集

秋风·飒然何处起
林景英
飒然何处起，水国不成眠。
触树人疑雨，开门月在天。
渔舟移绝浦，雁阵落荒田。
晓起伤漂荡，芦花走屋前。
芦花
废观·羽衣人已化
林景英
羽衣人已化，无下问殊庭。
春色桃谁种，天香药正灵。
片霞飞绝顶，一鹤下青冥。
荒藓空阶下，犹闻夜祭星。
绝顶
寄陈莘村
林景英
玄冬梅半日，光接太丘星。
雪月往来梦，溪山长短亭。
利名成露草，行止付风萍。
三十年来友，无如老典型。
行止
林氏庵呈周练师
林景英
遥跨青田鹤，翩翩到此来。
庭生自家草，山有主人梅。
扫石夜朝斗，雨田秋起雷。
谁知尘影裹，清趣似蓬莱。
起雷
日出入行·朝出扶桑来
林景英
朝出扶桑来，莫入虞渊去。
胡不缓驰驱，百岁一朝暮。
驰驱
送友之石龙
林景英
一杯渭酒劝诗豪，杨柳西风拂去袍。
行路正当金虎壮，登云不惮石龙高。
水悬岩白惊残雪，日漾溪红认落桃。
记取奚囊新句得，月三四幅寄东皋。...
记取
言归·言归江海上
林景英
言归江海上，甘向石田耕。
不愧为斯世。能间过此生。
地从邻竹占，树听野禽争。
坐咏同涛外，南山尽日行。

林景英的诗词名句全集
