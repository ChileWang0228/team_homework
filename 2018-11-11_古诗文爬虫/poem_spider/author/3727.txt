诗人:何应龙
作品数目：47篇
朝代：宋代
诗人简介：何应龙，字子翔，号橘潭，钱塘（今浙江杭州）人。嘉泰进士，曾知汉州，与陈允平有交（《西麓诗稿-别何橘潭》诗）。著作已佚，仅《南宋六十家小集》中存《橘潭诗稿》一卷。一生官运颇...
<<客怀·客怀处处不宜秋>> <<过垂虹·垂虹桥下水连天>> <<柴门·何必逢人尽说贫>> <<春词·玉只轻揭绣帘开>> 
<<春寒·博山熏尽鹧鸪斑>> <<寄胡雪江>> <<江上有感>> <<居家·居家到底胜居官>> 
<<腊梅·晴日烘开小蜜房>> 

何应龙的诗词全集

客怀·客怀处处不宜秋
何应龙
客怀处处不宜秋，秋到梧桐动客愁。
想得故人无字到，雁声远过夕阳楼。
夕阳
见梅·云绕前冈水绕村
何应龙
云绕前冈水绕村，忽惊空谷有佳人。
天寒日暮吹香去，尽是冰霜不是春。
冰霜
柴门·何必逢人尽说贫
何应龙
何必逢人尽说贫，自来求已胜求人。
梅花落尽青山远，深掩柴门过一春。
柴门
采莲曲·采莲时节懒匀妆
何应龙
采莲时节懒匀妆，日到波心拨棹忙。
莫向荷花深处去，荷花深处有鸳鸯。
荷花
春寒·博山熏尽鹧鸪斑
何应龙
博山熏尽鹧鸪斑，罗带同心不忍看。
莫近栏干听花雨，楼高无处着春寒。
鹧鸪
东风·和彻诗篇得暂闲
何应龙
和彻诗篇得暂闲，落梅香里立栏干。
新裁白紵春衫薄，犹怯东风一阵寒。
东风
过垂虹·垂虹桥下水连天
何应龙
垂虹桥下水连天，一带青山落照边。
三十六陂烟浦冷，鹭鷥飞上钓渔船。
连天
木犀·露粟藏金一半开
何应龙
露粟藏金一半开，层层碧玉映楼台。
西风昨夜吹香过，人在栏干待月来。
西风
清明·踏歌槌鼓近清明
何应龙
踏歌槌鼓近清明，小雨霏霏欲弄晴。
唤起十年心上事，春风楼下卖花声。
春风
春词·玉只轻揭绣帘开
何应龙
玉只轻揭绣帘开，行到花前泪满腮。
正尔春心无处托，一双胡蝶忽飞来。
春心
寄胡雪江
何应龙
借得官亭小似船，六桥风月友三贤。
芙蓉未发荷花老，一点诗情若个边。
荷花
江上有感
何应龙
江上秋深客未归，荻花枫叶两依依。
伤心最是长桥路，落日西风一鴈飞。
伤心
居家·居家到底胜居官
何应龙
居家到底胜居官，啼鸟声中昼掩关。
待得小园花落尽，更须移酒对青山。
居家
腊梅·晴日烘开小蜜房
何应龙
晴日烘开小蜜房，紫檀心里认蜂黄。
一冬不被风吹落，却讶江梅易断肠。
断肠
伤春·玉纤轻揭绣帘开
何应龙
玉纤轻揭绣帘开，行到花前泪满腮。
正尔春心无处记，一双蝴蝶忽飞来。
春心
碧桃·玉仙同驾玉鸾飞
何应龙
玉仙同驾玉鸾飞，天上曾攀带露枝。
一片不知何处落，晓来流到涌金池。
碧桃
春阴·密雨流酥入翠苔
何应龙
密雨流酥入翠苔，春阴日日鏁楼台。
女郎未有寻芳约，辜负樱桃一半开。
辜负
杜鹃·君若思归可便归
何应龙
君若思归可便归，故乡只在锦江西。
不知何事留君住，却向空山日夜啼。
日夜
粉蝶·宿粉栖香乐最深
何应龙
宿粉栖香乐最深，暂依芳草避春禽。
晚来风起还无定，舞入梨花何处寻。
粉蝶
活计·三间茅屋盖头颅
何应龙
三间茅屋盖头颅，除却吟篇事事无。
拟把十年穷活计，一时倾倒向江湖。
江湖
老翁·八十昂藏一老翁
何应龙
八十昂藏一老翁，得钱长是醉春风。
杏花村酒家家好，莫向桥边问牧童。
酒家
帘·半窣香波护曲栏
何应龙
半窣香波护曲栏，缬花红映玉钩闲。
晓来几阵轻风过，时见溪南罨画山。
花红
旅中示同辈
何应龙
与君同出已多时，费尽囊金典尽衣。
只待春江烟浪暖，小舟先趁白鸥归。
同辈
题临安僦楼
何应龙
过了烧灯望燕归，春寒划地勒芳期。
杏花深巷无人卖，细雨空帘尽日垂。
杏花
为客·初秋为客暮秋归
何应龙
初秋为客暮秋归，一檐轻囊半是诗。
试问客情何处恶，五更孤店酒醒时。
五更
无愁·世间惟我最无愁
何应龙
世间惟我最无愁，才是无愁得自由。
午睡觉来门半掩，一池春水看鱼游。
世间
小园·地占方方十丈宽
何应龙
地占方方十丈宽，已栽花木四时看。
客来莫笑生涯薄，窗外新添竹数竿。
生涯
效无题体
何应龙
玉钗风断扇云深，砌冷帘空月易沉。
流水落花无处间，一年春事一年心。
流水
落花·南浦云归春亦归
何应龙
南浦云归春亦归，绿杨枝上鸟空啼。
落花满地无人管，一半和香作燕泥。
盆中四时木犀
何应龙
一树婆娑月里栽，是谁移种下天来。
金英恰似清霄月，一度圆时一度开。
木犀
清晓·清晓轻传一信风
何应龙
清晓轻传一信风，花添红粉草添茸。
画楼十二栏干曲，春在珠帘第几重。
信风
伤春·荷叶初浮水上钱
何应龙
荷叶初浮水上钱，柳花飘尽岸头绵。
不知春色归何处，欲向空山问杜鹃。
春色
芍药·金蕊丝头茜染成
何应龙
金蕊丝头茜染成，五云楼映玉盘倾。
谢郎一入中书后，二十四桥空月明。
芍药
笋·泥中莫怪出头迟
何应龙
泥中莫怪出头迟，历尽冰霜只自知。
昨夜震雷轰渭亩，请君来看化龙枝。
冰霜
写情·洒泪题春墨晕乾
何应龙

洒泪题春墨晕乾，东风无便寄郎难。
青箱再展笺云看，蠹却相思字不完。

东风
行人·柳花吹断晚寒轻
何应龙
柳花吹断晚寒轻，草色拖裙罨岸青。
解识行人今古恨，路边惟有短长亭。
有所见·不着画罗金缕衣
何应龙
不着画罗金缕衣，寻常打扮最相宜。
春风燕子楼前过，飘落梨花雪一枝。
燕子
元夕戏题
何应龙
从教香月转亭西，贪看灯毬忘却归。
挨得玉梅零落尽，蛾儿犹傍鬓边飞。
零落
赠友人·我向诗中为活计
何应龙
我向诗中为活计，君於酒里作生涯。
世间乐事惟诗酒，各自风流占一家。
风流
题骆秀才葺故庐疏
何应龙
家在西湖合涧桥，短篱围得数椽茅。
归来颇费支撑力，羞见春风燕子巢。
燕子
有别·楼上佳人唱渭城
何应龙
楼上佳人唱渭城，楼前杨柳识离情。
一声未是难听处，最是难听第四声。
难听
有所思·曾倚空屏唱柳枝
何应龙
曾倚空屏唱柳枝，一声娇逐暮云低。
重来只见流莺在，立尽斜阳不肯啼。
斜阳
舟中偶成·黄帽招呼急下船
何应龙
黄帽招呼急下船，天明仅可过涵山。
朦朦一枕梅花梦，犹在寒窗纸帐间。
梅花
吴蚕·正是吴蚕出火时
何应龙
正是吴蚕出火时，交交窗外一禽啼。
溪西有叶高难采，遥见青裙上竹梯。
夏日即事·野土生烟草树焦
何应龙
野土生烟草树焦，彤彤日脚火云烧。
池边自拗青荷叶，分付山童盖药苗。
分付
相思·二月春风杨柳青
何应龙
二月春风杨柳青，闻郎系马到长亭。
相思情味如中酒，折尽梨花嗅不醒。
情味
晓窗·桃花落尽李花残
何应龙
桃花落尽李花残，女伴相期看牡丹。
二十四番花信后，晓窗犹带几分寒。

何应龙的诗词名句全集
