诗人:夏掞
作品数目：4篇
朝代：明代
诗人简介：夏掞，字行之，云南通海人。景泰四年（一四五三）举人，历官太常寺少卿。工诗善画，有宋宣和（赵佶）笔意。
<<巾山·双峰遥湿处>> <<广陵·九曲池亭龙气消>> <<前有樽酒行>> <<游金山寺还舟中流作>> 


夏掞的诗词全集

前有樽酒行
夏掞
玉壶乳酒一色同，素手提来笑春风。
笑春风，听我歌，流光火急将奈何。
默坐青轩散桃李，不如抱盏发阳阿。
乘健出游遨，开怀恣欢谑。
前有一樽酒，何用银球系床脚。...
春风
巾山·双峰遥湿处
夏掞
双峰遥湿处，少顷雨声稠。
野鼠行诗卷，山禽掠酒筹。
海天先得暮，江月只宜秋。
一笛谁家发，随风到上头。
野鼠
广陵·九曲池亭龙气消
夏掞
九曲池亭龙气消，谁家《水调》共兰桡。
眼前亡国无多恨，江水东边是六朝。
亡国
游金山寺还舟中流作
夏掞
纵是裴公寺，能忘魏子心。
帆开吴日落，钟度楚云深。
半饷分南北，中流吊古今。
江山虽好在，无奈二毛侵。

夏掞的诗词名句全集
