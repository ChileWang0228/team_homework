诗人:王醇
作品数目：66篇
朝代：明代
诗人简介：王醇。字先民，扬州人。曾经周遍游历吴、越一带的山水。参访一雨禅师，从之受优婆塞戒。并居住在山上，每日诵持《法华经》。后来回到扬州，居住于慈云庵，虔诚修行净土法门...
<<文文起掩关药圃却寄>> <<寺居答陆无从先生六韵>> <<题马姬湘兰所画兰竹卷>> <<夜同曹野臣宿西清馆>> 
<<吴门送刘元博游楚>> <<早秋客舍忆故山>> <<新秋夜坐>> <<过月公故庐>> 
<<逢黄改之归自辽难>> 

王醇的诗词全集

秋夜酒家所思
王醇
堤馆能留醉，当垆艳似花。
秋槽分滴酒，夜火映捞虾。
风寂山犹响，江清月自华。
所思隔烟水，离恨起蒹葭。
酒家
寺居答陆无从先生六韵
王醇
还乡亦是客，栖寺宛如僧。
麦饭邀孤磬，花龛忏一灯。
夜寒分白氎，月好借青藤。
病起惟嫌雨，心清似结冰。
所思穷巷隔，相望乱愁凝。
几日东林下，秋风落叶层。...
秋风
夜同曹野臣宿西清馆
王醇
夕烟如雨滃山脚，烟际园林隔层幕。
遥灯一点透微红，正月花枝闪萤爝。
路穷石子横塘角，小门轻响迸鱼钥。
纸帏絮被重重阁，新诗搅思眠难着。
十载清颜梦中索，此宵是梦翻愁觉。...
重重
吴门送刘元博游楚
王醇
芹芽相浅江渌深，江南画船载楚心。
因君余梦瓜州渡，期君水宿梦相遇。
梁间敝笋江底鱼，三年意密见面疏。
写与苦歌伴千里，峡夜啼猿疑在纸。...
江南
集严道澈云松巢
王醇
园径苍苍烟蔼间，画栏人度板桥湾。
帘衣香罥春残絮，屋角青飞雨后山。
松吹暗摇琴曲冷，池波深照客心闲。
衔杯不使疏棂闭，巢湿红泥乳燕还。...
苍苍
文文起掩关药圃却寄
王醇
短墙傍市锁烟鬟，孤客凝思罨画间。
飞梦不曾离一郭，传书翻似隔重山。
世尘恼眼聊思净，花事关心恐未闲。
小簟疏窗留醉后，几虚清月照池湾。...
关心
舟夜闻络纬
王醇
渐伤空杼轴，为响亦徒然。
汝力虽无惜，客衣曾未全。
残灯孤舫思，秋草半江烟。
独不关心者，篙师正倦眠。
关心
题马姬湘兰所画兰竹卷
王醇
寒映秋芳数枝玉，冰绡宛是湘江曲。
能使湘灵怆别魂，瑶瑟泠泠怨秋绿。
霓裳奔月留难住，锦衾红烛生愁绪。
墨花化作秦淮云，犹向妆楼日来去。...
愁绪
逢黄改之归自辽难
王醇

战后念弥甚，谁如脱虏尘。
兹逢谓非汝，翻问在傍人。
测变先群虑，全生又一身。
死恩丈夫事，安肯逐降臣。

丈夫
饷饥·画饼饷饥人
王醇
画饼饷饥人，安能克其虚。
悬雨在半空，弗肯及涸渔。
宁与悍儿处，莫与懦夫居。
懦夫信不足，悍儿义有余。
懦夫
日珥录·牛毛寨头屯虏营
王醇
牛毛寨头屯虏营，朝鲜请援诣汉京。
已丧义军荒碛里，难保鸭绿一泓水。
危今因我危，死昔因我死。
将赫斯怒安远邦，当为犄角守镇江。
君不见金台什前车覆，事到噬脐将安咎。...
安远
忆·前期知己绝
王醇
前期知己绝，犹待碧江濆。
往事不可忆，微恩何足云。
人宁如旧燕，心忽化浮云。
莫上花西阁，檐间有夕曛。
浮云
送仰之上人之广陵
王醇
春寒衲一层，片笠挂青藤。
相别每怜客，不归何异僧。
津遥投夕雨，波浅晕舟灯。
欲倩传双泪，柴门到未曾。
柴门
雨集高君佐园亭同邓林宗张卿子
王醇
妒花无可飞，晴不验斜晖。
新水拓鱼界，乱烟层竹衣。
病多如醉少，情密觉逢稀。
语及贫交外，难窥人意非。
斜晖
早秋客舍忆故山
王醇
何处非如寄，一山安足云。
秋来倚林阁，日看度江云。
客况层苔老，疑心杂响闻。
遥知溪墅月，坐少一人分。
疑心
新秋夜坐
王醇
水烟凉独夜，坐惜几家眠。
僧阁掩深际，磬声生悄然。
竹归人意净，萤漾壁光圆。
乡国方邻乱，幽心忽易迁。
水烟
过月公故庐
王醇
又向何尘内，随缘转性珠。
自非趋寂灭，人妄见空无。
野日山房掩，寒声雨叶枯。
昔依松柄处，抆泪一灯孤。
决绝辞·火灭不复然
王醇
火灭不复然，泉出不归源。
君心既已死，捐玦向平川。
由来负心人，头上无青天。
平川
日珥录·连环双珥夹晴日
王醇
连环双珥夹晴日，左右生戟气青赤。
岂惟兵甲生外夷，百殃之本众乱基。
前月黄霾泰山侧，青龙吐火烟光黑。
去年御沟流血波，天鼓满空挝海鼍。
又看彗星扫空百余丈，彻夜光芒侵斗象。
...
彗星
日珥录·狼烟夜照大安戍
王醇
狼烟夜照大安戍，胡儿夜缚将军去。
骏马默金晓赎归，正阳门底捷书飞。
清水照面不照背，分旄使臣日似醉。
番兵时入如向家，杯水讵救薪一车。
幕府覃覃隐奸士，受金泄出天朝事。...
幕府
日珥录·铁岭将军载辎重
王醇
铁岭将军载辎重，避胡入关妻子共。
先议和戎乏远猷，蜡书暗约杀杜刘。
经略潜谋玉帐底，四帅北征撒回李。
穷荒深入绝援师，六万汉军空战死。
於戏！众关那及鸦骨关，六师魂返李生还。
...
深入
日珥录·戈船健儿不习马
王醇
戈船健儿不习马，兵气无能震屋瓦。
羽书调入白狼川，去伤此日归何年。
南人膏血溅北虏，饷金百万消如土。
兵马空多深未策，封章徒乞内帑金。
绯袍昔走金山寺，拳石焉能著多骑。
蛮女...
成功
毕仲明侍御邀集西清馆听文儿歌
王醇
平波削玉天倒明，绿绡轻绉凉醿生。
芙容千尺回绣楹，一枝含艳忽有声。
圆珠沥沥溜盘走，不断柔烟醉春柳。
点点鸣泉滴暗冰，微啼征妇背红灯。
林间轻籁时能止，斑竹鸾弦几回死。
蜡花...
斑竹
桃花阡·南阡桃花花丛丛
王醇
南阡桃花花丛丛，花枝晓动阴蒙蒙。
溪西碎锦飘溪东，绿波不绿红映红。
天掷彩云堕花下，一抔香泥封艳冶。
子规愁春哭春野，血和情泪胭脂泻。
前春醉花金屈卮，桃花羞杀葳蕤枝。
金镜...
桃花
无闻上人许留栖吴门不果送之还山复订春期
王醇
若未曾期住，虽离岂怨深。
定知孤寺语，那入向山心。
窗烛思前影，江寒念晚阴。
成言不可倚，况复望春林。
病·筇影虽离户
王醇
筇影虽离户，无能落近邻。
多眠常废昼，如醉暗销春。
面改翻疑镜，衣宽似借人。
未从空际得，莫叹有兹身。
无能
一秋·一秋宛驰驷
王醇
一秋宛驰驷，志士感何深。
随事涉虚境，与时销烈心。
行惭窥止水，坐不耐疏林。
系日方无策，仍伤老病侵。
志士
见落叶·朝来见落叶
王醇
朝来见落叶，因愧向林行。
飞鸟不无意，何人非有生。
枝容昨夜月，秋减一村声。
转禁樵童入，留兹长道情。
道情
山中废宅见古琴
王醇
废宅何遗此，终年掩暗尘。
弦残空抱响，谷冷未逢人。
余趣思纤指，全身总剩薪。
转虞归俗士，沉没任山春。
终年
广陵感事怀张异度
王醇
江介烟霜入，孤舟悔泊时。
违心不敢说，别汝益相思。
世乱生为误，身贫病易欺。
忧如衣未浣，何以寄将知。
违心
寄吴社二三诗僧
王醇
花坛仙梵毕，拂石坐秋吟。
语到新方止，思于静始沉。
江烟寒入寺，野吹夕疏林。
此际伤离急，云山落远心。
花坛
秋林闲坐寄山僧
王醇
秋晖荡夕痕，秋意到林根。
坐实有深入，静犹多一言。
驰波忽似住，落叶不成喧。
野衲可知此，空山应闭门。
深入
秋水开士归自南海
王醇
春洋归似梦，未见奈思何。
险向闻方半，忧非到始多。
薄衫寒远雨，旅色带余波。
莫叩南询意，灵山肯漫过。
余波
丰谿逢王灵运话旧
王醇
自说握中镜，日禁繁恨加。
颓年且风叶，昔境已冰花。
哭子数回病，隔村几里家。
羁栖今不远，步出巷门斜。
话旧
秋夜次栝斋中坐雨
王醇
群岫掩朝翠，预知风雨生。
虽妨寻寺约，稍减应人行。
懒竹沉秋态，遥舂裹夕声。
冷烟飞入户，为戒客衣轻。
风雨
花谿春暮
王醇
苍苍烟屿西，掩阁卧花谿。
春不邀愁去，莺来搅梦啼。
他乡三月病，新绿几枝齐。
捣药茅檐下，空林日又低。
苍苍
答王亦房病中见送北归
王醇
远别惜多病，一帆停浦沙。
翻令倍含戚，不减昔离家。
江路积梅雨，客衣生藓花。
后期淮水曲，莫使怨蒹葭。
梅雨
虎丘山后访张叔维
王醇
磴杪见山尽，入迷烟构重。
非寻独栖客，不度一层峰。
春望属闲野，幽心宜远钟。
还期投宿夜，月出寺门松。
入迷
哭黄元幹墓
王醇
下马凉风吹墓村，昔离谁谓隔重原。
转因宿草泪犹下，谁种寒松阴渐繁。
长夜何年归远骨，深山片月主游魂。
可怜香阁啼红妾，销尽桃花满镜痕。...
深山
开元寺送朗道人祝发庐山
王醇
芳草萋迷闭曲房，竹床芸帙一灯光。
常悲逝水因除发，偶看浮云遂别乡。
烟月待吟开远岸，江妃闻梵礼孤航。
净心好过东林寺，寻向莲花印旧香。...
开远
寄李达生太守守巨津
王醇
筰蛮遮在碧烟丛，浪说车间已画熊。
官舍转离孤郡远，家书常隔一年通。
酱分篓叶香消瘴，布纳桐花软贴风。
乡思偶停时出郭，闲看调象乱山中。...
家书
促织·风露渐凄紧
王醇
风露渐凄紧，家家促织声。
墙根童夜伏，草际火低明。
入手驯难得，当场怒不平。
秋高见余勇，一忆度辽兵。
高见
晓出田间
王醇
香稻欲辞野，村家无整眠。
鸡难动高树，人影乱秋田。
残火犹照屋，清歌时隔烟。
东溪旧业废，凝思在驴鞯。
田间
不出·将买谿西曲
王醇
将买谿西曲，几家梅树边。
泛交思可畏，老骨望安眠。
白业融诗性，青山迕世缘。
弄云真不出，第未定何年。
安眠
松下·莫言斯坐易
王醇
莫言斯坐易，虽我亦来稀。
野色不相忌，人颜安可依。
鼠惊寒吹落，樵束乱青归。
根下沉眠者，方知生世非。
客居·斯世尽浮客
王醇
斯世尽浮客，一城聊寄身。
饮须求似我，炊自不因人。
草色闭门老，菰香离水新。
几圆松际月，居此未知邻。
残漏·层户昨已闭
王醇
层户昨已闭，丁丁何到兹。
最难酒醒际，正在烛残时。
斜月不肯落，远风非与期。
东征几家妇，惜梦有余思。
丁丁
城隅·城隅极秋目
王醇
城隅极秋目，暝色又闲津。
无树不归鸟，好山皆属人。
游应似湖冷，诗且送愁新。
去土终非策，男儿愧有身。
男儿
道中怀周元修
王醇
正悲前度别，兹别更何安。
黄叶水西路，晚风驴背寒。
出常怜我独，聚反失冬残。
渐逼他人面，天涯意所难。
天涯
赠林羽仲
王醇
业废归无定，年衰见屡难。
诗名半生过，客舍几移安。
少已深边策，贫聊就幕官。
西风剪江郭，犹有故人寒。

王醇的诗词名句全集
