诗人:雪浪法师
作品数目：45篇
朝代：明代
诗人简介：雪浪法师，明代僧人，名洪恩，字三怀，号雪浪，上元（今南京）人。十二岁在南京大报恩寺披剃为僧，受业于无极湛法师。雪浪法师生得姿容美俊，聪慧绝伦，多通经论。受具足戒后，虔修禅法...
<<游般若寺>> <<答王百穀虎丘送别>> <<蒋墅晓行>> <<送信公还豫章分得十五咸>> 
<<寄武氏园居即事>> <<经衲头庵忆法秀禅师>> <<山房送郭次甫之焦山>> <<过耶溪法友新居>> 
<<中秋日问主人病>> 

雪浪法师的诗词全集

游般若寺
雪浪法师
蟠纡垂鸟道，苍翠削芙蓉。
坐可依危石，行将驻短筇。
寒深千片竹，霜老一枝松。
甃草枯残水，空潭已化龙。
苍翠
江上道中即事有怀同社诸友
雪浪法师
遵路三支别，横江一苇从。
断堤方舍筏，山寺忽鸣钟。
飞雾翳寒日，残烟隔暮舂。
间关犹未远，离绪已重重。
重重
松寥阁与堪公夜坐看月晨起值花朝连春分纪事
雪浪法师
自赴已公招，清言破寂寥。
茶全烹谷雨，春半及花朝。
薄雾笼寒月，微风上夜潮。
不知峰顶雪，还待几时消。
寂寥
见源来自越一雨巢松来自吴同过松寥阁赋此示
雪浪法师
得地江山胜，时当秋气深。
虽从吴越至，何间去来心。
日落尔时现，潮生如是音。
楼台面水月，处处足登临。
楼台
冶父山居·食至三声鼓响
雪浪法师
食至三声鼓响，茶来半点经圆。
四众和云散去，只留明月阶前。
云散
望亭饭僧作·屋后一湾流水
雪浪法师
屋后一湾流水，门前几点青山。
云去月来桥上，鸟啼花落林间。
流水
答王百穀虎丘送别
雪浪法师
林栖同倦鸟，山寺晚钟残。
霜涸秋潭泠，风疏夜磬寒。
榻方悬半偈，锡更指长干。
尝就浮丘听，难禁别鹤弹。
送别
蒋墅晓行
雪浪法师
晓发渡金坛，星疏月未残。
三峰如句曲，百折似严滩。
村杵和霜下，渔灯隔雾看。
吴歈多苦调，并入橹声寒。
金坛
送信公还豫章分得十五咸
雪浪法师
朔风迎溯水，吹雪上寒岩。
怅别应千结，封题只半函。
香垆烟渐敛，湖口月初衔。
遥想章江外，钟声落夜帆。
湖口
寄武氏园居即事
雪浪法师
雨后微风不度池，柳条犹拂镜中丝。
凭阑只与禽鱼共，水底月明方自知。
柳条
经衲头庵忆法秀禅师
雪浪法师
绽衲居无定，双林一岭分。
磬声和断续，香霭逗氤氲。
石径连疏竹，溪流隔片云。
丹书征出处，已是不逢君。
溪流
山房送郭次甫之焦山
雪浪法师
雪后回仙棹，空堂别思盈。
一尊留夜色，片语进寒更。
茗熟松风细，梅香露气清。
明朝江上月，去住总含情。
过耶溪法友新居
雪浪法师
径随阡陌转，篱抱小桥湾。
有竹全临水，无氛可类山。
鸟常窥户静，云似学僧闲。
何事探灵秘，区中是大还。
阡陌
中秋日问主人病
雪浪法师
十日佳期约，山园半亩宫。
雨收残暑尽，月出大江空。
背屋一亭竹，当门几树桐。
我来怜病病，数问主人翁。
佳期
雪中西泠与明宗话别
雪浪法师
一经谈北坞，片语别西泠。
香刹朝朝共，云山处处登。
笠分千树雪，船刺半湖冰。
会尽庭前话，今然不夜灯。
处处
送界公还海虞
雪浪法师
寒云江上渡，去住总超伦。
落尽风鸣叶，窥残月傍人。
下签诸品彻，析难一言中。
映带河山色，孤帆处处新。
处处
过安茂卿秦淮寓馆
雪浪法师
安期东海至，新借白门居。
绿醑称从事，红妆用校书。
舟移淮水月，馔出晋陵鱼。
闻道西林胜，能无一榻虚。
西林
同定源过云西别馆夜坐
雪浪法师
一水云西紫翠阴，为园虽小自开林。
径饶黄菊聊供采，门掩苍山岂事寻。
明月半残今夜色，寒灯犹吐十年心。
坐中且莫言摇落，世路浮名真陆沈。...
月半
夜泊慈姥矶登绝顶坐月
雪浪法师
踪迹元蓬厓，天涯自往回。
秋风随去棹，夜色共登台。
石面潮初落，江头月正来。
最高思欲卧，清磬一声催。
秋风
出刘庵晚步望江南诸山有感寄同社诸丈
雪浪法师
荒原无历览，直视但丘陵。
斥鷃飞盈步，波臣水仅升。
莽烟孤晚岫，疏树出寒灯。
目断钟山色，空余望里登。
钟山
雨过即事
雪浪法师
一雨山如沐，垂藤覆深屋。
不见踏花人，窗外生新绿。
雨过即事·朝起自凭栏
雪浪法师
朝起自凭栏，明霞灿如绮。
失却向时人，鸟声似它语。
失却
古松法友诵经水西园赋赠
雪浪法师
随意寄招提，名园自水西。
托松临古涧，将鸟学卑栖。
辨字追龙篆，探微得马蹄。
遍游华藏界，还与一麈齐。
马蹄
秋日过荪谷访石公
雪浪法师
盘溪曲磴趁欹斜，行尽芳荪始见家。
门外空多万岩壑，笥中不满一袈裟。
经年石濑常疑雨，每日林香未辨花。
此处白云红树好，休容车马破烟霞。...
烟霞
郭山人舍宅
雪浪法师
疏竹高梧种始成，斗坛新出梵音声。
山衔落照和云下，雾断寒潮隔岸鸣。
石上旧题贞白字，井边犹勒葛洪名。
他时猿鹤如相忆，只尺巢居一苇轻。...
寒潮
秋日过吴氏经阁
雪浪法师
谁向空门学布金，新开龙藏树祇林。
衣裁薜荔头陀制，人类莲花不染心。
幡影到溪成梵字，经声出阁总潮音。
氤氲细细灵香散，识得诸天莫外寻。...
氤氲
冶父山居
雪浪法师
乱石砌成茅屋，编柴夹就疏篱。
绳枢荜门昼掩，任教雾锁风吹。
茅屋
冶父山居·两石即为环堵
雪浪法师
两石即为环堵，栋梁四五松柴。
尽可容身炊爨，何须分外安排。
容身
冶父山居·风雨杳无人至
雪浪法师
风雨杳无人至，开门静里生涯。
诗字蒲团经卷，烧香汲水烹茶。
烧香
冶父山居·新古尖头茅草
雪浪法师
新古尖头茅草，飒然骤雨斜风。
夜半衣单漏湿，接来瓶钵西东。
夜半
冶父山居·饭罢梯云步石
雪浪法师
饭罢梯云步石，跏趺草坐谈经。
即非微尘世界，虚空木叶齐听。
世界
冶父山居·定起一声清磬
雪浪法师
定起一声清磬，经行几转云堂。
课毕篝灯松火，摘来柏叶生香。
十月十五日冶父山中有怀方丈庵
雪浪法师
东岭初升皓月，西林渐敛残霞。
散步归寻边笋，乘凉摘到新茶。
散步
望亭饭僧作
雪浪法师
借得人家隙地，中藏几树梅花。
旋构数间茅屋，欲谈一卷楞伽。
茅屋
望亭饭僧作·隔岸长松疏柳
雪浪法师
隔岸长松疏柳，双溪一片湖光。
夜听渔舟共语，风吹菱芡时香。
望亭饭僧作·添得一条略彴
雪浪法师
添得一条略彴，如从画里行来。
即此草庵亦可，何须百尺楼台。
楼台
祗树庵·竹映窗前水漱门
雪浪法师
竹映窗前水漱门，数声幽鸟报朝昏。
行来恐踏苔痕破，目送山云过远村。
祗树庵·新植寒梅匝杏开
雪浪法师
新植寒梅匝杏开，遍寻兰蕙绕篱栽。
香风吹落梨花雪，蜂蝶纷纷间错来。
纷纷
祗树庵·山气笼从晓出云
雪浪法师
山气笼从晓出云，一溪流水望中分。
岩花树树红相映，竹里横拖白练裙。
相映
过吴仲穆
雪浪法师
入郭门通水，君家水映门。
里中高士卧，河上丈人尊。
不请月当户，自生花满园。
豆蓬时散影，此际共谁言？
祗树庵·堪笑经年老蠹鱼
雪浪法师
堪笑经年老蠹鱼，编编钻透未知书。
忽然眉底开双眼，始信从前不识渠。
信从
闻莺送秀实还槜李
雪浪法师
雪覆岩眉涧有声，雾来雾去识阴晴。
花开花落山如旧，添得黄鹂绾别情。
开花
饭罢闲行
雪浪法师
思量何幸得为僧，住倚诸天最上层。
饭罢闲行临水石，碧桃花下坐传灯。
传灯
赠隐峰老师
雪浪法师
一室千峰隐，霜颅半世空。
潮音生海月，铃语报天风。
垂老身能健，安贫气益雄。
翻怜门外子，朝暮在途中。
老身
夜宿石湖口
雪浪法师
野泊湖汀岸草萋，楞伽寺里问禅栖。
西岩缘壁人初定，北岫开林鸟乱啼。
微雨凌波纹转细，长风吹核物堪齐。
只今箭径横塘水，还过吴宫与越溪。...

雪浪法师的诗词名句全集
