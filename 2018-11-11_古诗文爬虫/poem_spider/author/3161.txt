诗人:朱昱
作品数目：6篇
朝代：宋代
诗人简介：朱昱，胜非孙（《宋史》卷二○三）。有《懒轩集》（《永乐大典》卷一三三四四），已佚。今录诗六首。
<<示江子我>> <<示罗教授楚知监>> <<示张子昭>> <<中秋示潘子贱>> 
<<况秀阁·辋川遥展右丞图>> <<况秀阁·客槎飞过小金山>> 

朱昱的诗词全集

示江子我
朱昱
蝇营狗敬只贻羞，万事何能著意求。
自此闭门从所好，不妨高枕得无忧。
经年不濯子春足，半月才梳叔夜头。
此味肯教儿辈觉，诵书声里卧黄紬。...
高枕
示罗教授楚知监
朱昱
半世交游无远信，一时宾客有新知。
泮宫官冷宜谈妙，圜府钱流不废寺。
封水占山为久客，合樽促席及佳时。
盆山突兀清泉满，中有三江万里思。...
突兀
示张子昭
朱昱
西日未心东雨来，南轩相对北窗开。
茫茫移穴蚁旋磨，扰扰出檐蚊聚雷。
三宿定成桑下恋，一篇聊向雨中催。
忘形赖有张公子，信手围棋到夜回。...
忘形
中秋示潘子贱
朱昱
云彻通明殿，风涵白玉楼。
幽人当此夜，满意作中秋。
念念何曾问，尘尘自不收。
覊怀忽冰释，天地一虚舟。
天地
况秀阁·辋川遥展右丞图
朱昱
辋川遥展右丞图，盘谷中藏李愿居。
龙睡潭深飞客棹，凤鸣枝老结吾庐。
但令蜡屐去前齿，安用鸱夷托后车。
西望子陵三十里，烟云来住问何如。...
望子
况秀阁·客槎飞过小金山
朱昱
客槎飞过小金山，画栋参差杳霭间。
隐踏鳌头归月府，侧骑龙背出尘寰。
秋生弱水烟霞冷，春至蓬壶日月閒。
遥望严陵钓鱼处，十分全似落星湾。...

朱昱的诗词名句全集
