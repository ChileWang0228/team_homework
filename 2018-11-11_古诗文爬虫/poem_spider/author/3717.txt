诗人:林泳
作品数目：50篇
朝代：宋代
诗人简介：林泳，字太渊，自号艮斋，又号弓寮，南宋福建福清人。按《图绘宝鉴》作兴化人。希逸长子。宝祐元年（一二五三）进士。能诗，工书，善画墨竹。事迹见于《福州府志》、《宋诗纪事》...
<<寄题涉趣园>> <<建溪道间>> <<建溪道间·三两渔舟竹影中>> <<论诗绝句依老人韵>> 
<<论诗·风骚一脉苦难知>> <<宿赤岸寄太初弟>> <<题百五叔自得斋壁>> <<仙都白鹿歌>> 
<<白头吟·弹却眼中泪>> 

林泳的诗词全集

蔬餐·山人藜苋惯枯肠
林泳
山人藜苋惯枯肠，上顿时凭般若汤。
折项葫芦初熟美，着毛萝卜久煨香。
炊粱剪韭贫聊办，煮饼浇葱病未尝。
晦叔十斋从客笑，空房巾钵似支郎。...
未尝
偶题·世间准拟转成痴
林泳
世间准拟转成痴，静里高人一笑时。
无米竟无二丁传，有花却有四娘诗。
世间
宿囊山怀坚师
林泳
伏虎岩头向上层，袈裟几度忆同登。
薜荔石屋应无恙，风雨谁明彻夜灯。
薜荔
杂述·兴亡岂料秦为晋
林泳
兴亡岂料秦为晋，广莫宁知魏有梁。
万岁是非同变灭，四维上下可思量。
是非
杂述·埋腹东床佳婿
林泳
埋腹东床佳婿，企脚北窗真人。
谈笑眼前事业，风流膜外精神。
眼前
杂述·一念重来如祖忍
林泳
一念重来如祖忍，三生尽见有图澄。
虎虽化女心常在，鹰已为鸠眼可憎。
寄题涉趣园
林泳
园中日涉趣云何，未老归来气亦豪。
还有郡人携斗酒，可无社客着方袍。
诗如信笔真难到，琴不安弦更自高。
办取白头猿鹤畔，莫教松菊只归陶。...
白头
建溪道间
林泳
白鹭沙头犊子眠，隔溪茅屋起炊烟。
渔翁半醉斜阳里，闩了柴门下钓船。
斜阳
建溪道间·三两渔舟竹影中
林泳
三两渔舟竹影中，山禽相对哢晴风。
小桥落日无人处，一树桃花照水红。
落日
论诗绝句依老人韵
林泳
删后纷纷竞长雄，诗家妙处几家同。
门前荒草深三尺，老艾当年说国风。
国风
论诗·风骚一脉苦难知
林泳
风骚一脉苦难知，媲白抽黄世不疑。
沈谢诸人声律起，千年无复性情诗。
性情
宿赤岸寄太初弟
林泳
橘树绕溪边，人家一簇烟。
急滩听似雨，低阁坐如船。
远客思亲语，痴儿望叔怜。
愁来吟未了，灯火已催眠。
远客
题百五叔自得斋壁
林泳
矮屋匡床两鬓皤，逍遥委顺奈吾何。
三千世界醉乡大，十二时中静坐多。
疎懒对人如素隐，等闲出语似禅和。
便须敕断子平事，来伴溪翁安乐窝。...
等闲
仙都白鹿歌
林泳
山中白鹿老而灵，有客有客占鹿鸣。
我寻石门不知处，道人出洞欢相迎。
修竹无力有我相，不应信息令渠惊。
吁嗟至人离诸有，一切相自有心生。
桃源意行花两岸，山阴兴尽雪三更。
道人...
山阴
白头吟·弹却眼中泪
林泳
弹却眼中泪，自唱白头吟。
借君向时耳，明妾今朝心。
身苦尚可忍，心苦不可禁。
妾心似妾镜，对景长相寻。
君心似君琴，转手成别音。
失身妾命薄，轻身妾恨深。
再唱白头吟，击碎青玉簪。...
白头
澹津园看梅
林泳
三嗅清香水月边，冷然着我玉虚天。
何须白雪黄芽诀，只服梅花也解仙。
梅花
读关尹子
林泳
杏坛之外圣人徒，千载遗编喜卷舒。
一字名篇原易卦，万言论道广聃书。
黄庭丹学分苗裔，紫府仙经得绪余。
正为文章太奇崛，寻常眼目亦疪渠。...
苗裔
读老人近诗
林泳
泽国归来掩竹扉，千年知己十年诗。
读书动地惊天事，得句吟风弄月时。
纸上圣贤相唯诺，尘边老宿费思惟。
纵夸万首龟堂集，乐处龟堂未必知。...
圣贤
刘直夫之入道今复逢衣余饮之酒
林泳
脱了紫霞衣，琴书欲傍谁。
焚香懒持咒，衔袖旋吟诗。
无本穷应悔，知章梦已迟。
梅寒不堪折，斗酒谩浇之。
琴书
扬州杂诗
林泳
落日吟诗望戍楼，烟花空忆古扬州。
开明桥下千家市，但见朝朝挂髑髅。
髑髅
扬州杂诗·角声吹月上城头
林泳
角声吹月上城头，薄酒千杯不疗愁。
要觅当年杜书记，栀灯数朵竹西楼。
书记
扬州杂诗·雄勇将军赴上流
林泳
雄勇将军赴上流，三千选士一时休。
营中妇女支官料，犹道儿郎在鄂州。
妇女
咏尘·野马相吹生不尽
林泳
野马相吹生不尽，海犀能辟语成空。
高埋旗鼓无边黑，暗染衣冠日下红。
宁可濯缨歌浊水，莫教举扇障西风。
浑无一点仙家殿，应在三韩漂渺中。...
西风
白莲·泰华仙根不染尘
林泳
泰华仙根不染尘，一枝冷淡种尤真。
欲缘梦断承妃步，色相空来坐佛身。
净比禅心月上女，妆羞丽质水边人。
紵袍羽扇吟相对，笑杀思王赋洛神。...
相对
春燕·鹊结巢随太岁移
林泳
鹊结巢随太岁移，蜂分房占吉时飞。
好将说与青台史，社日只凭燕子归。
燕子
题进道西楼
林泳
买屋西楼好，诗中着卧龙。
青山相对处，黄檗最高峰。
小尽容书画，低犹俯竹松。
市声不到耳，惊梦是邻钟。
书画
吴江小寺
林泳
当门苔石草毵毵，傍水低墙树两三。
邂逅老胡闻好语，禅还不识字人参。
识字
西湖无水
林泳
红云赤日煮清澜，涸蜯枯鱼不忍看。
佛老因言沧海变，诗人曾赋洞庭乾。
弄船渡子愁归去，枕鼓雷官唤醒难。
谩道天仙司下土，绿章几度祝星坛。...
天仙
吟边·醉骑鹤背堕红尘
林泳
醉骑鹤背堕红尘，镜里常羞一幅巾。
穷达底论身外事，英雄或是眼前人。
岂无散木偏能寿，亦有名花不及春。
三万六千长短日，吟边莫遣两眉颦。...
红尘
岳王墓·天意只如此
林泳
天意只如此，将军足可伤。
忠无身报王，冤有骨封王。
苔雨楼墙暗，花风庙路香。
沉思百年事，挥泪洒斜阳。
斜阳
赠俞竹心
林泳
避雨君平肆，相亲一笑边。
我歌大司命，君说小行年。
倾盖多豪贵，掀帘半醉眠。
自言谋竹隐，聊觅印山钱。
白莲·西湖万景若诗狂
林泳
西湖万景若诗狂，爱此孤高压众芳。
大士化身衣未解，西施净面镜慵妆。
岁寒却有花堪比，水种应无草敢香。
茉莉素馨方用事，鼻参眼入细平章。...
孤高
杂述·欲士心胸塞
林泳
欲士心胸塞，高人眼目醒。
罗浮夜半日，南极海中星。
观心无别法，问梦有前人。
夜或长于夜，身还外此身。
万种由心造，千灵并我生。
病中闻蚁斗，司处喜驴鸣。
天因断鳌立，人共倮虫生。...
醒酒
杂述·号谪仙人太白老
林泳
号谪仙人太白老，称村夫子少陵诗。
眼花贺监犹差黠，气性杨公却自痴。
眼花
杂述·毕方鹤而一足
林泳
毕方鹤而一足，鬼车鸺而九头。
物怪不知谁使，人身又复何求。
杂述·恨无短剑乘风去
林泳
恨无短剑乘风去，纵有长绳奈日何。
谩说千年归鹤表，最怜九代入鸡窠。
杂述·祝柱客曾兴刺
林泳
祝柱客曾兴刺，斲窗史亦留名。
我见诸相非相，天何不鸣善鸣。
杂述·文章不宜命达
林泳
文章不宜命达，帝王亦忌时名。
谩说赋求司马，曾闻诗杀道衡。
司马
杂述·身无用处法当隐
林泳
身无用处法当隐，诗要工时例是穷。
东海校书称钓客，香山学士作渔翁。
渔翁
杂述·俗交毋惜三分话
林泳
俗交毋惜三分话，道眼须看上一层。
太傅莫疑高屐客，都官休厌紫衣僧。
杂述·关令著黄帝曰
林泳
关令著黄帝曰，柱史称圣人云。
俗学谩夸臆说，仙书犹述旧闻。
旧闻
杂述·弃稿谩浮瓢里去
林泳
弃稿谩浮瓢里去，爱诗曾入藏中来。
护持不信无神物，磨灭应难入劫灰。
神物
杂述·书生鑽故纸里
林泳
书生鑽故纸里，衲子转法华时。
易有九事未解，禅无一句可疑。
书生
杂述·谄道正为首相
林泳
谄道正为首相，谤禅未许知音。
人无第一等眼，佛具若干种心。
首相
杂述·坏事曾闻嗔怪鬼
林泳
坏事曾闻嗔怪鬼，捉囚可不畏天公。
抚床卫瓘宁非醉，对策刘蕡恐是风。
对策
杂述·竺仟论五百劫
林泳
竺仟论五百劫，蒙叟夸八千春。
但闻尧舜氏作，谁识羲黄上人。
尧舜
杂述·仙掌承来求大药
林泳
仙掌承来求大药，法身赎得费千金。
两宗曾误国家事，百世谁明佛老心。
国家
杂述·唐士有非国语
林泳
唐士有非国语，汉人曾反离骚。
依本定非笔杰，爱奇自是人豪。
离骚
杂述·徐无党注欧史
林泳
徐无党注欧史，黄仙鹤刻邕书。
身外谁为知己，眼前我正是渠。
知己
杂述·人生作计蛇添足
林泳
人生作计蛇添足，世事难知卵有毛。
养得元身差快乐，具他法眼始孤高。

林泳的诗词名句全集
