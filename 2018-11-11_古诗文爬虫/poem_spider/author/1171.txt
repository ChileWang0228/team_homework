诗人:许穀
作品数目：11篇
朝代：明代
诗人简介：许谷[明]（约公元1550年前后在世）字仲贻，号石城，上元人。生卒年均不详，约明世宗嘉靖二十九年前后在世。许谷好读书，博涉精诣，有文名。登嘉靖十四年（公元一五三五年）进士。官...
<<过德州·楼船御北风>> <<星·丽天疑有质>> <<送汤世登>> <<集沈大理次韵>> 
<<赠何翰林致仕居金陵>> <<初夏偶成次薛考功韵>> <<赠内·结褵独记少年时>> <<杂兴·住世谁看石化牛>> 
<<杂兴·谷口无劳慕子真>> 

许穀的诗词全集

送汤世登
许穀
万里携家上海船，到时黎蛋拜车前。
鲸涛蜃雾围官舍，铁树琼花照酒筵。
验岁土人占草节，采珠波客候龙眠。
遥知问俗经过地，停旆常投饮马钱。...
经过
杂兴·住世谁看石化牛
许穀
住世谁看石化牛，寄生真梦蝶为周。
因游淮水留孤艇，为看钟山结小楼。
旧牍堆床鱼乱走，新篘入盏蚁先浮。
杜陵自识吟诗趣，苦思何缘老未休。...
寄生
过德州·楼船御北风
许穀
楼船御北风，渺渺过齐东。
种秫生涯薄，诛茅结构同。
日沉平野上，人语近村中。
水面看牛斗，星槎似可通。
平野
星·丽天疑有质
许穀
丽天疑有质，连贝各呈辉。
森布标分野，群来捧太微。
宵占贤士聚，晓觉故人稀。
独喜旄头落，天山奏凯归。
天山
集沈大理次韵
许穀
青鬓仙人列九卿，锦觞邀客对春城。
筵前香篆将花气，院外松风杂鸟声。
山带钟陵苍霭合，池分玄武绿波平。
追欢近夜飘疏雨，归路垂鞭信马行。...
玄武
赠何翰林致仕居金陵
许穀
金马来时动镐京，银鱼焚后别西清。
才人岂厌承明地，高士原多谷口情。
买得曲池堪斗鸭，种成芳树好藏莺。
秦淮亦是机云宅，乡梦休过白苎城。...
银鱼
初夏偶成次薛考功韵
许穀
少日弹冠非贡禹，老来学圃似樊迟。
平生爱我无如酒，凡事输人不但棋。
一亩旧临佳丽地，四言新和《考槃》诗。
炎风朔雪年年转，裘褐无心总不知。...
佳丽
赠内·结褵独记少年时
许穀
结褵独记少年时，转眼今看白发齐。
老去真成鹿门侣，醉来曾笑太常妻。
棋裁纸局闲频画，艇泛鱼波晚共携。
却怪灯前询割肉，不知名姓隔金闺。...
知名
杂兴·谷口无劳慕子真
许穀
谷口无劳慕子真，白门我亦种瓜人。
贫因好客常赊酒，老为祈年每赛神。
独喜葵阴能卫足，翻嗟象齿竟焚身。
秋禾夏麦谋生好，岁岁欣尝两度新。...
谋生
杂兴·为谢山灵莫献嘲
许穀
为谢山灵莫献嘲，年来泉石许论交。
开轩不剪蘼芜草，上树能窥鸟鹊巢。
竹坞有风门不闭，茶铛无火石频敲。
闲中亦有关心处，药裹书签两未抛。...
火石
杂兴·静里浑将岁月忘
许穀
静里浑将岁月忘，澄神端坐竹方床。
济时已负廷三策，算老俄惊杖一乡。
寸管窥天形太狭，北辕之越路空长。
玄谈绮语知无补，不及潜心《道德》章。...

许穀的诗词名句全集
