诗人:陈朴
作品数目：9篇
朝代：唐代
诗人简介：陈朴，唐末五代人。字冲用 (一作中用)。弱冠时德行文妙，才质奇伟。僖宗时避黄巢之乱，入蜀，隐居青城大面山，受道于钟离权，与吕洞宾同一个师父。著有《陈先生内丹诀》行世，...
<<望江南·内外遍>> <<望江南·毛发落>> <<望江南·丹往右>> <<望江南·珠自右>> 
<<望江南·日精满>> <<望江南·形秀日>> <<望江南·丹九转>> <<望江南·中黄宝>> 
<<望江南·玄珠降>> 

陈朴的诗词全集

望江南·内外遍
陈朴
内外遍，八转始还元。地带长垂生坎户，周行胎息贯天门。太始道方存。
纯一体，黑赤气常喷。丹火发来烧内境，冷泉深处浴猴孙。神水赤龟吞。...
内外
望江南·玄珠降
陈朴
玄珠降，丹窟在中宫。 九候息调重九数，赤波或进太阳东。心肾遂交通。 
逢六变，重六息阴功。 火自海门朝帝坐，水从莲萼佐丁公。紫电透玲珑。...
海门
望江南·毛发落
陈朴
毛发落，丹左运行阳。胎色渐红阴渐小，推移岁运助乾刚。育火养中央。
成物象，五岳辨微茫。出入尚迟形尚小，晨昏天籁奏笙簧。常饮玉壶浆。...
物象
望江南·丹往右
陈朴
丹往右，四转运行阴。逢六闭藏阳户气，玉关泉透合丁壬。龟戏任浮沉。
时出入，无碍贯他心。游戏神通常出面，圆光周匝绕千寻。寒暑不相侵。...
游戏
望江南·珠自右
陈朴
珠自右，飞电入丹城。内养婴儿盈尺象，时逢九数采阳精。火向水中生。
烧鬼岳，紫殿势峥嵘。随意出游寰海内，寐如砂碛卧长鲸。时序与偕行。...
峥嵘
望江南·日精满
陈朴
日精满，阴魄化无形。 每遇月圆开地户，神龟时饮碧瑶精。清洁复如冰。 
阳砂赤，阴粉色微青。 粉换肉兮砂换骨，凡胎换尽圣胎灵。飞举似流星。...
流星
望江南·形秀日
陈朴
形秀日，七转任飞腾。 幽静深岩图宴坐，息无来往气坚凝。却粒着其能。 
生成火，返本气澄清。 九候浴时开地户，月中取火日求冰。五内换重新。...
澄清
望江南·丹九转
陈朴
丹九转，纯一太初颜。内外无为常抱朴，纵横海外与人间。功行积丘山。
青阙诏，玉简赐金环。饮罢刀圭乘羽驾，旌幢箫鼓过天关。朝帝列仙班。...
过天
望江南·中黄宝
陈朴
中黄宝，须向胆中求。春帝令行生万物，乾坤膝下与吾俦。百脉自通流。 
施造化，左右火双抽。浩浩腾腾充宇宙，苦烟袅袅上环楼。夫妇渐相谋。...

陈朴的诗词名句全集
