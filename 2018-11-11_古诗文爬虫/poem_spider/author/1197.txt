诗人:文林
作品数目：10篇
朝代：明代
诗人简介：文林（1445-1499）字宗儒，明湖广衡山人，系籍长洲。为不忘故里，自号衡山。成化八年（1472）进士。初知永嘉县，改知博平县，历迁南京太仆寺丞。后因病告归，复起为温州知府，卒于任所，...
<<宿青阳驿·市冷人家静>> <<静海驿·深夜驿途静>> <<荷花荡夜归次>> <<金华道中忆君谦>> 
<<岁暮客钱唐邦彦征君>> <<舟中有怀林待用>> <<寺中春·野寺沈深门半扃>> <<永康·画舸乘风入永康>> 
<<寄璧·种菊庭中花有无>> 

文林的诗词全集

宿青阳驿·市冷人家静
文林
市冷人家静，途长客思增。
夜潮舟浸月，寒渡水流冰。
破驿沈高岸，疏林见远灯。
空囊寒食近，瀚海一浮僧。
瀚海
金华道中忆君谦
文林
远别轻千里，经行历万山。
思君终夕坐，出守几时还。
堤柳吹花尽，溪云过雨闲。
南峰著书处，梦里更跻攀。
万山
岁暮客钱唐邦彦征君
文林
隐君潇洒有高斋，径造何烦折简催。
雪砌宜人寒不扫，溪门待客夜还开。
离离灯火分春色，奕奕梅花照酒杯。
笑杀山阴王长史，不逢安道为谁来。...
梅花
永康·画舸乘风入永康
文林
画舸乘风入永康，疏花缘岸一溪长。
山淘麦浪青重叠，云衅鱼鳞白渺茫。
王事有程行作吏，胜游无侣梦还乡。
直输渔父芦汀畔，斗酒浑家醉野航。...
永康
后三日雪晴同邦彦游西湖
文林
雪后孤山共探梅，便乘清兴不须催。
林边细路和桥断，湖上疏花傍竹开。
云影分明披絮帽，蹄涔仿佛散银杯。
酒宽新量诗盈卷，不负凌寒此度来。...
仿佛
静海驿·深夜驿途静
文林
深夜驿途静，长河瀚海通。
舟明沈水月，灯暗落潮风。
暝色浮烟外，春光欲雨中。
年年苦行役，踪迹任飘蓬。
春光
荷花荡夜归次
文林
采芳日暮未言归，处处村家掩杼机。
水漫莲洲愁路断，月明莎渚觉鸥飞。
高歌小海风波急，回首横塘烟火微。
兰棹屡移樽屡倒，不知露下已沾衣。...
烟火
舟中有怀林待用
文林
渺渺长波映远空，依依新柳扬春风。
相思人在青山外，尽日舟行细雨中。
汲黯身为汉廷重，杜陵诗到锦城工。
天王明圣江湖远，嬴得驱驰两面蓬。...
天王
寺中春·野寺沈深门半扃
文林
野寺沈深门半扃，午窗慵起晚风轻。
云开半壁夕阳出，花落一庭春草生。
鸟掠池中得鱼去，鹤归云外傍僧行。
马曹散吏真如隐，咫尺山田带雨耕。...
咫尺
寄璧·种菊庭中花有无
文林
种菊庭中花有无，小山松竹近何如。
痴抛独乐了公事，悔拾浮名别故庐。
伏腊正悬归老计，经秋不得寄来书。
眼昏头白今如许，料理而翁正在渠。...

文林的诗词名句全集
