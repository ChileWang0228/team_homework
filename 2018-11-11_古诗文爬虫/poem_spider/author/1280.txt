诗人:智及
作品数目：8篇
朝代：明代
诗人简介：智及（1311-1378）元代临济宗大慧派禅僧。江苏吴县人，俗姓顾。字以中。号愚庵，又称西麓。入海云院为童子，学内外典籍。出家受具足戒后，专习华严。行至建业，投大龙翔集庆寺...
<<次韵寄开化一元禅师>> <<师祖善权元翁和尚忌辰>> <<次韵答梦堂法兄>> <<答东皋伯远法师>> 
<<示寿知客>> <<悼楚石和尚诗>> <<和尚诗·圣主从容问鬼神>> <<和尚诗·匡床谈笑坐跏趺>> 


智及的诗词全集

次韵寄开化一元禅师
智及
厌看功臣树色苍，故山端的胜殊方。
桑麻原隰连香径，金碧楼台峙宝坊。
瀹雪小斋云半榻，贯花新偈入千行。
春深四大轻安否，佛祖权衡赖抑扬。...
权衡
师祖善权元翁和尚忌辰
智及
为爱团圞十亩园，红芳消后绿阴连。
杖藜日涉真成趣，野菜时挑不费钱。
临济栽松亲夋地，仰山种粟自烧田。
祖翁活计谁相委，独立南荣为惘然。...
独立
和尚诗·圣主从容问鬼神
智及
圣主从容问鬼神，当机一默重千钧。
荼毗直下金门诏，火聚全彰净法身。
平地惊翻三世佛，等闲瞎却一城人。
大悲愿力知多少，枯木花开别是春。...
等闲
次韵答梦堂法兄
智及
兵戈南北竞喧争，兄弟分违似隔生。
瀛海丹山君宴坐，劫灰双径我徒行。
只添束篾腰间重，依旧眉毛眼上横。
赖有祖翁家活在，不妨日午打三更。...
依旧
答东皋伯远法师
智及
东皋尊者隐郊墟，小小屠苏睹史居。
切柏代香朝演法，卷帘进月夜抽书。
村园果熟秋霜后，花径苔生宿雨余。
心境两忘诸幻灭，更于何处觅真如。...
心境
示寿知客
智及
开先寺里迎宾日，禅月堂前索偈时。
客路如天春似海，子规啼断落花枝。
子规
悼楚石和尚诗
智及
潦倒奚翁的骨孙，高年说法屡承恩。
麻鞋直上黄金殿，铁锡时敲白下门。
烦恼海中垂雨露，虚空背上立乾坤。
秋风唱彻无生曲，白牯狸奴亦断魂。...
虚空
和尚诗·匡床谈笑坐跏趺
智及
匡床谈笑坐跏趺，遗偈亲书若贯珠。
木马夜鸣端的别，西方日出古今无。
分身何啻居天界，弘法毋忘在帝都。
白发弟兄空老大，刹竿倒却要人扶。...

智及的诗词名句全集
