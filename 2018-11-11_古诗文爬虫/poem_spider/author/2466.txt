诗人:元希声
作品数目：10篇
朝代：五代
诗人简介：元希声，洛阳(今属河南)人。少通五经百家之言，有名于时。登进士第，授相州内黄主簿。调补校书郎，转右金吾兵曹参军、万年县主簿。朝廷赏其文词之美，征为司礼博士。武后大...
<<宴卢十四南园得园韵>> <<赠皇甫侍御赴都>> <<赴都·猗嗟众珍>> <<赴都·道心惟微>> 
<<赴都·粤在古昔>> <<赴都·绰绰夫君>> <<赴都·载怀朋情>> <<赴都·会合非我>> 
<<赴都·金石其心>> 

元希声的诗词全集

赴都·载怀朋情
元希声
载怀朋情，尝接闲宴。好洽昆弟，官联州县。
如彼松竹，春荣冬茜。柯叶蔼然，不渝霜霰。
宴卢十四南园得园韵
元希声


超遥乘暇景，洒散绝浮喧。
写望峰云出，开襟夏木繁。
野人怜狎鸟，游子爱芳荪。
卧筱低临席，惊流注满园。


游子
赠皇甫侍御赴都
元希声
东南之美，生于会稽。牛斗之气，蓄于昆溪。
有瑶者玉，连城是齐。有威者凤，非梧不栖。
连城
赴都·猗嗟众珍
元希声
猗嗟众珍，以况君子。公侯之胄，必复其始。
利器长材，温仪峻峙。显此元明，于斯备矣。
利器
赴都·道心惟微
元希声
道心惟微，厥用允塞。德辉不泯，而映邦国。
静以有神，动而作则。九皋千里，其声不忒。
赴都·粤在古昔
元希声
粤在古昔，分官厥初。刺邪矫枉，非贤勿居。
棱棱直指，烈烈方书。苍玉鸣佩，绣衣登车。
古昔
赴都·绰绰夫君
元希声
绰绰夫君，是膺柱下。准绳有望，名器无假。
宠盖伯山，气雄公雅。立朝正色，俟我能者。
正色
赴都·会合非我
元希声
会合非我，关山坐违。离鸿晓引，别叶秋飞。
騑骖徐动，尊饯相依。远情超忽，岐路光辉。
相依
赴都·金石其心
元希声
金石其心，芝兰其室。言语方间，音徽自溢。
肃子风威，严子霜质。赠言岁暮，以保贞吉。
岁暮
丙申岁诗
元希声
元和天子丙申年，三十三人同得仙。
袍似烂银文似锦，相将白日上青天。

元希声的诗词名句全集
