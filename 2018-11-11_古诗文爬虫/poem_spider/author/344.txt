诗人:杨汉公
作品数目：22篇
朝代：唐代
诗人简介：杨汉公，字用义，唐虢州弘农（今河南省灵宝市境）人。杨虞卿胞弟。始任兴元府（今陕西省南郑县境）李绛手下幕府，李绛因罪死，未受株连，升任户部郎中、史馆撰修，后改任司封郎中。大...
<<春雪映早梅>> <<寄婺州温郎中>> <<送阆州妓人归老>> <<望九华山>> 
<<寄妾赵氏>> <<席上戏东川杨尚书>> <<宣武军镇作>> <<题雁塔·宝轮金地压人寰>> 
<<从军行·边草旱不春>> 

杨汉公的诗词全集

题雁塔·宝轮金地压人寰
杨汉公
宝轮金地压人寰，独坐苍冥启玉关。北岭风烟开魏阙，
南轩气象镇商山。灞陵车马垂杨里，京国城池落照间。
暂放尘心游物外，六街钟鼓又催还。...
城池
和白敏中圣德和平致兹休运岁终功就合咏盛明呈上
杨汉公
萧关新复旧山川，古戍秦原景象鲜。戎虏乞降归惠化，
皇威渐被慑腥膻。穹庐远戍烟尘灭，神武光扬竹帛传。
左衽尽知歌帝泽，从兹不更备三边。...
竹帛
赋愁·巴猿啼不住
杨汉公
愁。迥野，深秋。生枕上，起眉头。闺阁危坐，风尘远游。
巴猿啼不住，谷水咽还流。送客泊舟入浦，思乡望月登楼。
烟波早晚长羁旅，弦管终年乐五侯。...
思乡
登郡中销暑楼寄东川汝士
杨汉公
岧峣下瞰霅溪流，极目烟波望梓州。
虽有清风当夏景，只能销暑不销忧。
清风
明月楼·吴兴城阙水云中
杨汉公
吴兴城阙水云中，画舫青帘处处通。
溪上玉楼楼上月，清光合作水晶宫。
水晶宫
春雪映早梅
杨汉公
清晨凝雪彩，新候变庭梅。树爱春荣遍，窗惊曙色催。
寒江添粉壁，积润履青苔。分明六出瑞，隐映几枝开。
闻笛花疑落，挥琴兴转来。曲成非寡和，长使思悠哉。...
分明
寄婺州温郎中
杨汉公
积雪没兰溪，邻州望不迷。波中分雁宿，树杪接猿啼。
婺女家空在，星郎手未携。故山新寺额，掩泣荷重题。
兰溪
送阆州妓人归老
杨汉公
竹翠婵娟草径幽，佳人归老傍汀洲。玉蟾露冷梁尘暗，
金凤花开云鬓秋。十亩稻香新绿野，一声歌断旧青楼。
芭蕉半卷西池雨，日暮门前双白鸥。...
青楼
望九华山
杨汉公
九华如剑插云霓，青霭连空望欲迷。北截吴门疑地尽，
南连楚界觉天低。龙池水蘸中秋月，石路人攀上汉梯。
惆怅旧游无复到，会须登此出尘泥。...
中秋
寄妾赵氏
杨汉公
鸾凤分飞海树秋，忍听钟鼓越王楼。只应霜月明君意，
缓抚瑶琴送我愁。山远莫教双泪尽，雁来空寄八行幽。
相如若返临邛市，画舸朱轩万里游。...
鸾凤
席上戏东川杨尚书
杨汉公
莫言名位未相俦，风月何曾阻献酬。
前辈不须轻后辈，靖安今日在衡州。
前辈
宣武军镇作
杨汉公
天兵十万勇如貔，正是酬恩报国时。汴水波澜喧鼓角，
隋堤杨柳拂旌旗。前驱红旆关西将，坐间青娥赵国姬。
寄语长安旧冠盖，粗官到底是男儿。...
男儿
从军行·边草旱不春
杨汉公
边草旱不春，剑光增野尘。战场收骥尾，清瀚怯龙鳞。
帆色起归越，松声厌避秦。几时逢范蠡，处处是通津。
处处
送顾非熊及第归茅山
杨汉公
故山登第去，不似旧归难。帆卷江初夜，梅生洞少寒。
采薇留客饮，折竹扫仙坛。名在仪曹籍，何人肯挂冠。
登第
缑山月夜闻王子晋吹笙
杨汉公

缑山明月夜，岑寂隔尘氛。紫府参差曲，清宵次第闻。
韵流多入洞，声度半和云。拂竹鸾惊侣，经松鹤对群。
蟾光听处合，仙路望中分。坐惜千岩曙，遗香过汝坟。
...
参差
贡院题·梧桐叶落满庭阴
杨汉公
梧桐叶落满庭阴，锁闭朱门试院深。
曾是昔年辛苦地，不将今日负初心。
辛苦
寄旧同年
杨汉公
金榜题名墨尚新，今年依旧去年春。
花间每被红妆问，何事重来只一人。
红妆
早行·钟静人犹寝
杨汉公
钟静人犹寝，天高月自凉。一星深戍火，残月半桥霜。
客老愁尘下，蝉寒怨路傍。青山依旧色，宛是马卿乡。
依旧
赠成都僧
杨汉公
南宗尚许通方便，何处心中更有经。
好去苾刍云水畔，何山松柏不青青。
方便
享太庙乐章·圣祚无疆
杨汉公
圣祚无疆，庆传乐章。金枝繁茂，玉叶延长。
海渎常晏，波涛不扬。汪汪美化，垂范今王。
波涛
享太庙乐章·于铄丕嗣
杨汉公
于铄丕嗣，惟帝之光。羽钥象德，金石荐祥。
圣系无极，景命永昌。神降上哲，维天配长。
无极
答杨尚书·未向燕台逢厚礼
杨汉公
未向燕台逢厚礼，幸因社会接余欢。
一鱼吃了终无愧，鹍化为鹏也不难。

杨汉公的诗词名句全集
