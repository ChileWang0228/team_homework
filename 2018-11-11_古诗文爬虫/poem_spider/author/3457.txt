诗人:吴浚
作品数目：15篇
朝代：宋代
诗人简介：吴浚（？-1277年），南宋将领，后来降元。景炎二年（公元1277年）正月，元兵攻入汀州，文天祥于是迁移漳州，请求入卫朝廷。赵时赏、赵孟溁也率兵归来，唯独吴浚的士兵没有到。不久，吴浚...
<<道中即事>> <<寄萧冰崖练橘里黄立轩>> <<客中·断雁啸云天试霜>> <<六言·草间路六七里>> 
<<山行·溪水冷冷清风沙>> <<太乙真人画像>> <<一雨·一雨千红尽>> <<越王台·越王歌舞地>> 
<<早发·颢气澄初晓>> 

吴浚的诗词全集

客中·断雁啸云天试霜
吴浚
断雁啸云天试霜，客中何事不凄凉。
玉梅约在春风信，更让黄花半月香。
春风
道中即事
吴浚
林叶声乾山影瘦，斩新霜气欲无秋。
菊花犹护西风局，自在篱根梦蓐收。
西风
寄萧冰崖练橘里黄立轩
吴浚
破梦金川月，回头玉树风。
烟村涵暮紫，霜叶颤晴红。
谋国诸侯在，忘年古道同。
乾坤云一片，吾意未终穷。
诸侯
六言·草间路六七里
吴浚
草间路六七里，溪上梅三四花。
日落鸟声何处，山空犬吠谁家。
山行·溪水冷冷清风沙
吴浚
溪水冷冷清风沙，镜中历历走鱼蝦。
树红霜后无多叶，梅入冬来第一花。
风沙
太乙真人画像
吴浚
真人读何书，一叶凌浩溔。
不见此舟轻，但觉天地小。
天地
一雨·一雨千红尽
吴浚
一雨千红尽，春风奈老何。
暝云含楚思，新涨动吴波。
天地端倪出，朝廷俊杰多。
马蹄江上路，吾意独蹉跎。
朝廷
越王台·越王歌舞地
吴浚
越王歌舞地，南国古繁雄。
水阔山光迥，天低海气通。
千舠民蛋雨，一塔贾胡风。
欲问兴亡事，松声自半空。
兴亡
早发·颢气澄初晓
吴浚
颢气澄初晓，清江百丈秋。
桨摇山势动，船带日光流。
禽噪应知曙，鱼沉若避钩。
闲身非复昔，征棹莫迟留。
日光
中秋联句
吴浚
棘闱受得树凉多，耿耿孤灯奈夜何。
后夜中秋可无月，雨工先为洗银何。
中秋此去日无多，笑问青天雨若何。
旧日仙槎应好在，西风吹送上天河。
雨到中秋易得多，素娥争奈漏天何。
青天...
中秋
重过瑞金江
吴浚
水瘦滩声健，天寒霜意新。
犬牙舟过石，鱼贯路行人。
到眼心应识，回头迹易陈。
时平刀剑息，失喜问遗民。
回头
安期生·安期耸身坐
吴浚
安期耸身坐，挥斥游太极。
若遇谪仙人，鲸背分半席。
挥斥
春词·是处箫声破碧云
吴浚
是处箫声破碧云，翠梅依旧锁闲春。
东风不负庭前柳，只负年年看柳人。
东风
春日·画堂帘箔碧笼葱
吴浚
画堂帘箔碧笼葱，午梦模糊燕语中。
微雨嫩晴天似醉，闹红吹上海棠风。
上海
道中即事·露白霜清晓气浮
吴浚
露白霜清晓气浮，菊花满意为谁秋。
西风毕竟真廉吏，狼藉金钱散不收。

吴浚的诗词名句全集
