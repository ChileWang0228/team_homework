诗人:张乔
作品数目：160篇
朝代：唐代
诗人简介：张乔（生卒年不详），池州（今安徽省池州市贵池区）人，懿宗咸通中年进士，当时与许棠、郑谷、张宾等东南才子称咸通十哲黄巢起义时，隐居九华山以终。张乔隐居九华山，池州人也。有...
<<送南陵尉李频>> <<郢州即事>> <<吊栖白上人>> <<雨中宿僧院>> 
<<送龙门令刘沧>> <<题郑侍御蓝田别业>> <<书边事>> <<河湟旧卒>> 
<<赠敬亭清越上人>> 

张乔的诗词全集

潭上作·竹岛残阳映翠微
张乔
竹岛残阳映翠微，雪翎禽过碧潭飞。
人间未有关身事，每到渔家不欲归。
翠微
书边事
张乔
调角断清秋，征人倚戍楼。
春风对青冢，白日落梁州。
大漠无兵阻，穷边有客游。
蕃情似此水，长愿向南流。
大漠
孤云·舒卷因风何所之
张乔
舒卷因风何所之，碧天孤影势迟迟。
莫言长是无心物，还有随龙作雨时。
无心
河湟旧卒
张乔
少年随将讨河湟，头白时清返故乡。
十万汉军零落尽，独吹边曲向残阳。
零落
宴边将·一曲梁州金石清
张乔
一曲梁州金石清，边风萧飒动江城。
座中有老沙场客，横笛休吹塞上声。
沙场
送许棠下第游蜀
张乔
天下猿多处，西南是蜀关。马登青壁瘦，人宿翠微闲。
带雨逢残日，因江见断山。行歌风月好，莫老锦城间。
风月
宿昭应·夜忆开元寺
张乔
夜忆开元寺，凄凉里巷间。薄烟通魏阙，明月照骊山。
半壁空宫闭，连天白道闲。清晨更回首，独向灞陵还。
连天
送南陵尉李频
张乔
重作东南尉，生涯尚似僧。客程淮馆月，乡思海船灯。
晚雾看春毂，晴天见朗陵。不应三考足，先授诏书征。
诏书
对月·圆魄上寒空
张乔
圆魄上寒空，皆言四海同。安知千里外，不有雨兼风。
盈缺青冥外，东风万古吹。何人种丹桂，不长出轮枝。
东风
自诮·每到花时恨道穷
张乔
每到花时恨道穷，一生光景半成空。
只应抱璞非良玉，岂得年年不至公。
生光
郢州即事
张乔
孤城临远水，千里见寒山。白雪无人唱，沧洲尽日闲。
鸟归残烧外，帆出断云间。此地秋风起，应随计吏还。
秋风
雨中宿僧院
张乔
千灯有宿因，长老许相亲。夜永楼台雨，更深江海人。
劳生无了日，妄念起微尘。不是真如理，何门静此身。
长老
送龙门令刘沧
张乔
去宰龙门县，应思变化年。还将鲁儒政，又与晋人传。
峭壁开中古，长河落半天。几乡因劝勉，耕稼满云烟。
长河
题郑侍御蓝田别业
张乔
秋山清若水，吟客静于僧。小径通商岭，高窗见杜陵。
云霞朝入镜，猿鸟夜窥灯。许作前峰侣，终来寄上层。
云霞
赠敬亭清越上人
张乔
海上独随缘，归来二十年。
久闲时得句，渐老不离禅。
砌木欹临水，窗峰直倚天。
犹期向云里，别扫石床眠。
清越
赠边将·将军夸胆气
张乔
将军夸胆气，功在杀人多。对酒擎钟饮，临风拔剑歌。
翻师平碎叶，掠地取交河。应笑孔门客，年年羡四科。
门客
吊建州李员外
张乔
铭旌归故里，猿鸟亦凄然。已葬桐江月，空回建水船。
客传为郡日，僧说读书年。恐有吟魂在，深山古木边。
读书
浮汴东归
张乔
日暖泗滨西，无穷岸草齐。薄烟衰草树，微月迥城鸡。
水近沧浪急，山随绿野低。羞将旧名姓，还向旧游题。
沧浪
赠初上人
张乔
竹色覆禅栖，幽禽绕院啼。空门无去住，行客自东西。
井气春来歇，庭枝雪后低。相看念山水，尽日话曹溪。
山水
送僧鸾归蜀宁亲
张乔
歌诗精外学，天子是知音。坐夏宫钟近，宁亲剑阁深。
高名彻西国，旧迹寄东林。自此栖禅者，因师满蜀吟。
知音
寄绩溪陈明府
张乔
古邑猿声里，空城只半存。岸移无旧路，沙涨别成村。
鼓角喧京口，江山尽汝濆。六朝兴废地，行子一销魂。
江山
赠友人·自说安贫归未得
张乔
自说安贫归未得，竹边门掩小池冰。典琴赊酒吟过寺，
送客思乡上灞陵。待月夜留烟岛客，忆云闲访翠微僧。
几时献了相如赋，共向嵩山采茯苓。...
翠微
赠河南诗友
张乔
山东令族玉无尘，裁剪烟花笔下春。
不把瑶华借风月，洛阳才子更何人。
风月
谷口作·巴客青冥过岭尘
张乔
巴客青冥过岭尘，雪崖交映一川春。
晴朝采药寻源去，必恐云深见异人。
宿刘温书斋
张乔
不掩盈窗月，天然格调高。凉风移蟋蟀，落叶在离骚。
回笔挑灯烬，悬图见海涛。因论三国志，空载几英豪。
挑灯
归旧山·昔年山下结茅茨
张乔
昔年山下结茅茨，村落重来野径移。樵客相逢悲往事，
林僧闲坐问归期。异藤遍树无空处，幽草缘溪少歇时。
此景一抛吟欲老，可能文字圣朝知。...
文字
杨花落·北斗南回春物老
张乔
北斗南回春物老，红英落尽绿尚早。韶风澹荡无所依，
偏惜垂杨作春好。此时可怜杨柳花，萦盈艳曳满人家。
人家女儿出罗幕，净扫玉除看花落。宝环纤手捧更飞，
翠羽轻裙承不着。历历瑶...
纤手
吊栖白上人
张乔

今古递相送，几时无逝波。篇章名不朽，寂灭理如何。
内殿留真影，闲房落贝多。从兹高塔寺，惆怅懒经过。

惆怅
赠仰大师
张乔
仰山因久住，天下仰山名。
井邑身虽到，林泉性本清。
野云居处尽，江月定中明。
仿佛曾相识，今来隔几生。
仿佛
送宾贡金夷吾奉使归本国
张乔
渡海顿仙籍，还家备汉仪。孤舟无岸泊，万里有星随。
积水浮魂梦，流年半别离。东风未回日，音信杳难期。
流年
华山·谁将倚天剑
张乔
谁将倚天剑，削出倚天峰。众水背流急，他山相向重。
树黏青霭合，崖夹白云浓。一夜盆倾雨，前湫起毒龙。
相向
滕王阁·昔人登览处
张乔
昔人登览处，遗阁大江隅。叠浪有时有，闲云无日无。
早凉先燕去，返照后帆孤。未得营归计，菱歌满旧湖。
无日
寄处士梁烛
张乔
贤哉君子风，讽与古人同。采药楚云里，移家湘水东。
星霜秋野阔，雨雹夜山空。早晚相招隐，深耕老此中。
早晚
题终南山白鹤观
张乔
上彻炼丹峰，求玄意未穷。古坛青草合，往事白云空。
仙境日月外，帝乡烟雾中。人间足烦暑，欲去恋松风。
烟雾
送庞百篇之任青阳县尉
张乔
都堂公试日，词翰独超群。品秩台庭与，篇章圣主闻。
乡连三楚树，县封九华云。多少青门客，临岐共羡君。
门客
曲江春·寻春与送春
张乔
寻春与送春，多绕曲江滨。一片凫鹥水，千秋辇毂尘。
岸凉随众木，波影逐游人。自是游人老，年年管吹新。
曲江
秦原春望
张乔
无穷名利尘，轩盖逐年新。北阙东堂路，千山万水人。
云离僧榻曙，燕远凤楼春。荏苒文明代，难归钓艇身。
荏苒
游华山云际寺
张乔
少华中峰寺，高秋众景归。地连秦塞起，河隔晋山微。
晚木蝉相应，凉天雁并飞。殷勤记岩石，只恐再来稀。
相应
送棋待诏朴球归新罗
张乔
海东谁敌手，归去道应孤。阙下传新势，船中覆旧图。
穷荒回日月，积水载寰区。故国多年别，桑田复在无。
日月
送郑谷先辈赴妆州辟命
张乔
看花兴未休，已散曲江游。载笔离秦甸，从军过洛州。
嵩云将雨去，汝水背城流。应念依门客，蒿莱满径秋。
门客
北山书事
张乔


黄河一曲山，天半锁重关。圣日雄藩静，秋风老将闲。
车舆穿谷口，市井响云间。大野无飞鸟，元戎校猎还。


市井
长安书事
张乔
出送乡人尽，沧洲未得还。秋风五陵树，晴日六街山。
有景终年住，无机是处闲。何当向云外，免老别离间。
无机
送郑侍御赴汴州辟命
张乔
官从谏署清，暂去佐戎旌。朝客多相恋，吟僧欲伴行。
河冰天际白，岳雪眼前明。即见东风起，梁园听早莺。
眼前
吊造微上人
张乔
至人随化往，遗路自堪伤。白塔收真骨，青山闭影堂。
钟残含细韵，烟灭有余香。松上斋乌在，迟迟立夕阳。
夕阳
经隐岩旧居
张乔
夜久村落静，徘徊杨柳津。青山犹有路，明月已无人。
梦寐空前事，星霜倦此身。尝期结茅处，来往蹑遗尘。
梦寐
再题敬亭清越上人山房
张乔
重来访惠休，已是十年游。向水千松老，空山一磬秋。
石窗清吹入，河汉夜光流。久别多新作，长吟洗俗愁。
河汉
江行至沙浦
张乔
烟霞接杳冥，旅泊寄回汀。夜雨雷电歇，春江蛟蜃腥。
城侵潮影白，峤截鸟行青。遍欲探泉石，南须过洞庭。
雷电
刘补阙自九华山拜官因以寄献
张乔

冥鸿久不群，征拜动天文。地主迎过郡，山僧送出云。
登车残月在，宿馆乱流分。若更思林下，还须共致君。

残月
岳阳即事
张乔
远色岳阳楼，湘帆数片愁。竹风山上路，沙月水中洲。
力学桑田废，思归鬓发秋。功名如不立，岂易狎汀鸥。
鬓发
题兴善寺僧道深院
张乔
江峰峰顶人，受法老西秦。法本无前业，禅非为后身。
院栽他国树，堂展祖师真。甚愿依宗旨，求闲未有因。

张乔的诗词名句全集
蕃情似此水，长愿向南流。 张乔。  <<书边事>> 

书边事。 十万汉军零落尽，独吹边曲向残阳。 张乔。  <<河湟旧卒>> 

河湟旧卒。 海上独随缘，归来二十年。 张乔。  <<赠敬亭清越上人>> 

赠敬亭清越上人。 犹期向云里，别扫石床眠。 张乔。  <<赠敬亭清越上人>> 

赠敬亭清越上人。 井邑身虽到，林泉性本清。 张乔。  <<赠仰大师>> 

赠仰大师。 调角断清秋，征人倚戍楼。 张乔。  <<书边事>> 

书边事。 春风对青冢，白日落梁州。 张乔。  <<书边事>> 

书边事。 大漠无兵阻，穷边有客游。 张乔。  <<书边事>> 

书边事。 少年随将讨河湟，头白时清返故乡。 张乔。  <<河湟旧卒>> 

河湟旧卒。 久闲时得句，渐老不离禅。 张乔。  <<赠敬亭清越上人>> 

赠敬亭清越上人。 砌木欹临水，窗峰直倚天。 张乔。  <<赠敬亭清越上人>> 

赠敬亭清越上人。 仰山因久住，天下仰山名。 张乔。  <<赠仰大师>> 

赠仰大师。 野云居处尽，江月定中明。 张乔。  <<赠仰大师>> 

赠仰大师。 仿佛曾相识，今来隔几生。 张乔。  <<赠仰大师>> 

