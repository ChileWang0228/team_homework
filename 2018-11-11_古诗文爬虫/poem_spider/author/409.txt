诗人:郑损
作品数目：27篇
朝代：唐代
诗人简介：郑损，唐诗人。 唐郑州荥阳人，生卒年不详。字庆远，郡望荥阳（今属河南），郑处冲子。初任推官。僖宗光启时，累官中书舍人。二年(886)，沙陀军入长安，损随僖宗避难兴元。寻知礼部...
<<巴州寒食晚眺>> <<题菖蒲废观>> <<题光福上方塔>> <<题玉芝双奉院>> 
<<贺裴廷裕蜀中登第诗>> <<宿麻平驿>> <<致孙状元诉醵罚钱>> <<题司空图壁>> 
<<复谑廷裕>> 

郑损的诗词全集

吊贾岛·一一玄微缥缈成
郑损
一一玄微缥缈成，尽吟方便爽神情。宣宗谪去为闲事，
韩愈知来已振名。海底也应搜得净，月轮常被玩教倾。
如何未隔四十载，不遇论量向此生。...
月轮
巴州寒食晚眺
郑损
东望青天周与秦，杏花榆叶故园春。
野寺一倾寒食酒，晚来风景重愁人。
寒食
复谑廷裕
郑损
曾随风水化凡鳞，安上门前一字新。
闻道蜀江风景好，不知何似杏园春。
风景
题菖蒲废观
郑损
本是安期烧药处，今来改作坐禅宫。数僧梵响满楼月，
深谷猿声半夜风。金简事移松阁迥，彩云影散阆山空。
我来不见修真客，却得真如问远公。...
半夜
题光福上方塔
郑损
苍岛孤生白浪中，倚天高塔势翻空。烟凝远岫列寒翠，
霜染疏林堕碎红。汀沼或栖彭泽雁，楼台深贮洞庭风。
六时金磬落何处，偏傍芦苇惊钓翁。...
楼台
题玉芝双奉院
郑损
入门如洞府，花木与时稀。夜坐山当户，秋吟叶满衣。
犬随童子出，鸟避俗人飞。至药应将熟，年年火气微。
童子
贺裴廷裕蜀中登第诗
郑损
铜梁千里曙云开，仙箓新从紫府来。天上已张新羽翼，
世间无复旧尘埃。嘉祯果中君平卜，贺喜须斟卓氏杯。
应笑戎藩刀笔吏，至今泥滓曝鱼鳃。...
刀笔
宿麻平驿
郑损
及到怡情处，暂忘登陟劳。青山看不厌，明月坐来高。
犬为孤村吠，猿因冷木号。微吟还独酌，多兴忆同袍。
致孙状元诉醵罚钱
郑损
未识都知面，频输复分钱。苦心事笔砚，得志助花钿。
徒步求秋赋，持杯给暮饘。力微多谢病，非不奉同年。
徒步
题司空图壁
郑损
姓氏司空贵，官班御史卑。
老夫如且在，不用叹屯奇。
老夫
星精亭·星沉万古痕
郑损
星沉万古痕，孤绝势无邻。地窄少留竹，空多剩占云。
钓篷和雨看，樵斧带霜闻。莫惜寻常到，清风不负人。
清风
及第后宿平康里诗
郑损
春来无处不闲行，楚润相看别有情。
好是五更残酒醒，时时闻唤状头声。
五更
钓阁·小阁惬幽寻
郑损
小阁惬幽寻，周遭万竹森。谁知一沼内，亦有五湖心。
钓直鱼应笑，身闲乐自深。晚来春醉熟，香饵任浮沉。
浮沉
玉声亭·世间泉石本无价
郑损
世间泉石本无价，那更天然落景中。汉佩琮琤寒溜雨，
秦箫缥缈夜敲风。一方清气群阴伏，半局闲棋万虑空。
借问主人能住久，后来好事有谁同。...
缥缈
艺堂·堂开冻石千年翠
郑损
堂开冻石千年翠，艺讲秋胶百步威。揖让未能忘典礼，
英雄孰不惯戎衣。风波险似金机骇，日月忙如雪羽飞。
莫怪尊前频浩叹，男儿志愿与时违。...
日月
星精石·突险呀空龙虎蹲
郑损
突险呀空龙虎蹲，由来英气蓄寒根。苍苔点染云生靥，
老雨淋漓铁渍痕。松韵远趋疑认祖，山阴轻覆似怜孙。
孤岩恰恰容幽构，可爱江南释子园。...
山阴
泛香亭·流杯处处称佳致
郑损
流杯处处称佳致，何似斯亭出自然。山溜穿云来几里，
石盘和藓凿何年。声交鸣玉歌沉板，色幌寒金酒满船。
莫怪坐中难得醉，醒人心骨有潺湲。...
处处
题击瓯楼
郑损
驻旌元帅遗风在，击缶高人逸兴酣。
水转巴文清溜急，山连蒙岫翠光涵。
遗风
愁诗·到来难遣去难留
郑损
到来难遣去难留，着骨黏心万事休。潘岳愁丝生鬓里，
婕妤悲色上眉头。长途诗尽空骑马，远雁声初独倚楼。
更有相思不相见，酒醒灯背月如钩。...
长途
红蔷薇·晓啼珠露浑无力
郑损
晓啼珠露浑无力，绣簇罗襦不着行。
若缀寿阳公主额，六宫争肯学梅妆。
公主
杨柳枝·解冻风来末上青
郑损
解冻风来末上青，解垂罗袖拜卿卿。
无端袅娜临官路，舞送行人过一生。
袅娜
杨柳枝·吴王宫里色偏深
郑损
吴王宫里色偏深，一簇纤条万缕金。
不愤钱塘苏小小，引郎松下结同心。
同心
杨柳枝·桥北桥南千万条
郑损
桥北桥南千万条，恨伊张绪不相饶。
金羁白马临风望，认得羊家静婉腰。
临风
杨柳枝·狂雪随风扑马飞
郑损
狂雪随风扑马飞，惹烟无力被春欺。
莫交移入灵和殿，宫女三千又妒伊。
宫女
杨柳枝·袅翠笼烟拂暖波
郑损
袅翠笼烟拂暖波，舞裙新染曲尘罗。
章华台畔隋堤上，傍得春风尔许多。
春风
君山·曾游方外见麻姑
郑损
曾游方外见麻姑，说道君山此本无。
云是昆仑山顶石，海风吹落洞庭湖。
昆仑山
东归诗·九重丹诏下尘埃
郑损
九重丹诏下尘埃，深锁文闱罢选才。桂树放教遮月长，
杏园终待来年开。自从玉帐论兵后，不许金门谏猎来。
今日灞陵桥上过，路人应笑腊前回。...

郑损的诗词名句全集
