诗人:王鸿儒
作品数目：10篇
朝代：明代
诗人简介：王鸿儒（1459-1519），字懋学，别号凝斋，南阳府人。少小聪慧，敏悟绝人，家贫为府书佐。书法欧、颜，作字端劲有古法。成化二十三年（1487年）中进士，授南京户部主事，出为山西提学佥事，...
<<自兴县赴保德州途中作>> <<拟杨铁厓小游仙>> <<读东汉外戚传>> <<至后三日雨>> 
<<送范斋李先生致仕还吴>> <<自浑源赴大同道中>> <<沁州道中>> <<京华秋兴>> 
<<京华秋兴·病怜归计苦难成>> 

王鸿儒的诗词全集

送范斋李先生致仕还吴
王鸿儒
春色俄看到枳花，江东行客理归艖。
世途水马波难溯，吾道人龙迹已遐。
安世平生多气节，少陵老去忆桑麻。
袖中未有留戡疏，羞向灯前看莫邪。...
平生
京华秋兴·病怜归计苦难成
王鸿儒
病怜归计苦难成，形影萧然在帝京。
中世功名殊不易，残年去就自须轻。
宝符临代胡应遁，玉马朝周客已盈。
未睹金根还紫禁，菊花何意向人明。...
菊花
京华秋兴·漭漭黄云覆白沙
王鸿儒
漭漭黄云覆白沙，铁衣万骑迫中牙。
毡裘逾漠烽才息，虎帐传餐士不哗。
金矢射糜寒碛远，玉鞭盘马夕阳斜。
凯歌入塞期非远，鹄望应怜百万家。...
夕阳
自兴县赴保德州途中作
王鸿儒
缘崖狭径半空行，俯瞰川原梦亦惊。
疏树带烟低若荠，方塘涵水小于枰。
云边紫塞临蕃帐，天际黄河绕汉京。
莫遣壮心容易耗，青编不载腐儒名。...
天际
拟杨铁厓小游仙
王鸿儒
酒垆客舍已尘埃，忆与回公旧往来。
铁笛一声尘梦醒，岳阳楼下水如苔。
岳阳
读东汉外戚传
王鸿儒
金貂赫奕侍中家，恩托椒房宠莫涯。
连苑高楼临紫陌，倾城名妓按红牙。
君王自是光明烛，竖子终为顷刻花。
所惜覆车无戒者，青编常遣后人嗟。...
竖子
至后三日雨
王鸿儒
江南冬月气犹温，风雨潇潇至后繁。
钟阜云迷禅寺塔，秦淮潮上酒家门。
闲来访戴难乘兴，老去游吴易断魂。
何似乡关醉呼骑，短衣冲雪猎平原。...
断魂
自浑源赴大同道中
王鸿儒
仆从衣裘薄，溪山冰雪深。
西风吹剑首，晓日照琴心。
慷慨平胡策，凄凉出塞吟。
书生徒有志，但恐二毛侵。
凄凉
沁州道中
王鸿儒
十年江左宦情阑，此日并门复强颜。
细柳依依标北道，生烟漠漠护前山。
数声清管鸣蛙沸，一点黄尘探骑还。
回首中原渺千里，白云飞处是乡关。...
回首
京华秋兴
王鸿儒
沄鹊高寒紫殿阴，金壶银箭夜沉沉。
洞箫赋美当谁听，纨扇词工谩独吟。
暂狩长杨沿汉制，终思茂草戒虞箴。
属櫜猛士应多从，倾耳西风玉辇音。...

王鸿儒的诗词名句全集
