诗人:方登
作品数目：7篇
朝代：明代
诗人简介：方登，（生平事迹不详）明隆庆年间诗人。著有《奚囊蠹余》，有《珍珠泉》诗。瀚有《台省疏稿》，已著录。是集，赋一卷，诗九卷，记一卷，杂著一卷，墓志二卷，行状、行略一卷，祭文一卷，书...
<<顾懋高移居>> <<晚坐·日入群动息>> <<自述·人生各有志>> <<偶成·昼长山更寂>> 
<<秋晚·秋晚行堤上>> <<春日漫兴>> <<次陈荩卿生辰述怀>> 

方登的诗词全集

春日漫兴
方登
悬岩绝壑春云满，亭子无人鸟自啼。
昨夜雨飞寒未解，桃花零落石城西。
石城
偶成·昼长山更寂
方登
昼长山更寂，无客到柴扉。
诗成一叶落，酒醒孤云飞。
推窗竹子瘦，把钓鱼儿肥。
参透穷通理，谁言吾道非。
柴扉
顾懋高移居
方登
卜筑城隅地，无营闲读书。
移花红雨堕，洗竹翠云新。
帘卷迎初燕，樽开款故人。
闭门题句好，未是虎痴贫。
读书
晚坐·日入群动息
方登
日入群动息，萧然坐草堂。
树暝晚烟合，花收夕露凉。
白发催年暮，青灯照夜长。
林端新月出，松影过邻墙。
新月
自述·人生各有志
方登
人生各有志，而今得遂初。
但挥池上墨，不简案头书。
山云茶屋暖，海月竹窗虚。
香巷多芳草，春风吹敝庐。
春风
秋晚·秋晚行堤上
方登
秋晚行堤上，书声在茅屋。
月出不逢人，风来弄修竹。
茅屋
次陈荩卿生辰述怀
方登
不屑投时好，年光寄薜萝。
著书人借读，种竹鸟飞过。
有兴诗筒满，无钱酒债多。
丹枫与湖水，相映醉颜酡。

方登的诗词名句全集
