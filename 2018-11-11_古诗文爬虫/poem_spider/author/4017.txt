诗人:张道洽
作品数目：97篇
朝代：宋代
诗人简介：张道洽（1205-1268）字泽民，号实斋，衢州开化人。理宗端平二年进士。曾从真德秀学。历广州司理参军，景定间为池州佥判，改襄阳府推官。五年卒，年六十四。生平作咏梅诗三百余...
<<梅花·才有梅花便自清>> <<咏梅杂诗·三生种植得梅缘>> <<咏梅杂诗·孤山风味梅花句>> <<见梅·寒梅冲雪领春回>> 
<<池州和同官咏梅花>> <<咏梅花·子真同一性>> <<咏梅花·为爱岁寒枝>> <<咏梅花·参透香严境>> 
<<咏梅花·春脚到寒枝>> 

张道洽的诗词全集

梅花·才有梅花便自清
张道洽
才有梅花便自清，孤山两句一条冰。问渠紫陌花间客，得似清溪树下僧。雅淡久无兰作伴，孤高惟有竹为朋。雪天枝上三更月，人在瑶台第几层。...
梅花
瓶梅·寒水一瓶春数枝
张道洽
寒水一瓶春数枝，清香不减小溪时。横斜烛底无人见，莫与微云澹月知。
清香
梅花七律·洒落胸襟不受尘
张道洽
洒落胸襟不受尘，水沈为骨玉为神。直疑天上浑无雪，不放人閒别有春。驱遣山蜂离境界，招呼野鹤作比邻。分明清入仙臞格，人似孤山始得真。...
胸襟
梅花·冻花无多树更孤
张道洽
冻花无多树更孤，一溪霜月照清癯。终身只友竹君子，雅志绝羞松大夫。白玉都拚雕作蕊，黄金不惜捻为须。亦知世有春风伴，问万花中着得无。...
梅花
梅花·天下无花白到梅
张道洽
天下无花白到梅，风前和我不尘埃。堎赠鹤骨霜中立，偃蹇龙身雪里来。未许琼花为行辈，定教玉蕊作舆台。夜深立尽扶疏影，一路清溪踏月回。...
花白
访梅·梅花欲放绕溪行
张道洽
梅花欲放绕溪行，隔水香来分外清。拄杖过桥寻欲遍，竹林疎处数花明。
梅花
咏梅花·万壑寒皆沍
张道洽
万壑寒皆沍，孤根暖自生。不随千卉艳，独负一身清。水际寒香迥，窗间夜影横。舆台桃李辈，谁弟又谁史。
梅花
梅花七律·子真世裔神仙种
张道洽
子真世裔神仙种，和靖家风冰玉身。只此玲珑三数蕊，不知收拾几多春。香浮静夜天知己，影浸寒池月写真。留待楚骚千载恨，花中谁识独醒人。...
神仙
梅花七律·百余年树半苍苔
张道洽
百余年树半苍苔，才有一枝花便佳。腊近已含春意思，香寒足慰晚情怀。澹烟孤寺藏山崦，残雪疎篱傍水涯。刚被幽香相触拨，消磨石路几青鞵。...
余年
梅花·爱疏爱淡爱枯枝
张道洽
爱疏爱淡爱枯枝，已爱梅花更爱奇。江路一年春好处，石桥半夜月明时。蹇驴积雪深须去，破帽严霜打不知。世上非无好颜色，诗人所赏是风姿。...
梅花
对梅·老年不著梅花眼
张道洽
老年不著梅花眼，得见梅花子细看。我不似梅梅似我，风流心事一般般。 
梅花
咏梅杂诗·南枝太蚤北枝迟
张道洽
南枝太蚤北枝迟，非蚤非迟恰好时。竹屋一痕微月照，老夫树下正吟诗。
老夫
咏梅杂诗·三生种植得梅缘
张道洽
三生种植得梅缘，每见梅花辄欲颠。汪梦化为蝴蝶去，也应只在此花边。
种植
见梅·寒梅冲雪领春回
张道洽
寒梅冲雪领春回，桃李纷纷趁脚来。一点阳和无尽处，从头分与百花开。
桃李
池州和同官咏梅花
张道洽
村墅苔为径，茅檐竹作篱。神清和月写，香远隔烟知。老树有余韵，别花无此姿。诗人风味似，梦寐也应思。
梅花
咏梅花·为爱岁寒枝
张道洽
为爱岁寒枝，呼童旋插篱。花清吟思觉，香冷梦魂知。雪月成仙韵，风烟带野姿。江天暮云合，千里故入思。
梅花
咏梅花·春脚到寒枝
张道洽
春脚到寒枝，诗情满雪篱。每留孤鹤伴，不遣一蜂知。风漏腊前信，月描尘外姿。忆从归阆苑，终岁只君思。
梅花
咏梅花·苔封鹤膝枝
张道洽
苔封鹤膝枝，流水绕疏篱。一白雪相似，独清春不知。风流无俗韵，恬澹出天姿。霜月娟娟夜，吾今见所思。
梅花
梅花七律·清白家风不染尘
张道洽
清白家风不染尘，冰霜气骨玉精神。腊前恰见无多蕊，天上还他第一春。香在雪天孤有韵，影於月地四无邻。逃禅未到天然处，笔底如何写得真。...
清白
梅花七律·雪白都无半点尘
张道洽
雪白都无半点尘，多应滕六即花神。孤根欲老冰霜国，一朵尽收天下春。流水断桥谁是主，寒松疎竹合为邻。寥寥不见古颜色，澹月微云到本真。...
半点
梅花七律·夜月轻描玉样身
张道洽
夜月轻描玉样身，枉拚心力唤真真。藤床几度劳清梦，竹屋相看是故人。玉雪襟期惟我共，金兰气味更谁亲。一清赖有天知己，多少春花逐后尘。...
梅花
梅花七律·莹彻无瑕照眼寒
张道洽
莹彻无瑕照眼寒，无边春意满溪南。绝疑飞雪吹花六，独自临风绕树三。夜月襟怀谁与共，岁寒情味久相谙。软红尘土应无此，竹外清湍竹里庵。...
梅花
梅花七律·花中气节老逾刚
张道洽
花中气节老逾刚，万木摧残独自芳。天女不生凡意想，月娥偏尚澹梳妆。精神冰玉前生瘦，骨髓栴檀抵死香。说到调和天下口，轻轻桃杏敢承当。...
气节
咏梅花·不带吟诗癖
张道洽
不带吟诗癖，缘何太瘦生。肌肤姑射白，风骨伯夷清。格外宫妆别，天然画轴横。涪翁太多可，唤作水仙兄。
梅花
梅花·千林冻损禹阴凝
张道洽
千林冻损禹阴凝，一点春从底处生。玉色独钟天地正，铁心不受雪霜惊。孤芳若与东君背，数树能令南纪明。醉后惟愁踏花影，青鞋不敢近花行。...
梅花
梅花·数花疏疏静处芳
张道洽
数花疏疏静处芳，便成佳景不荒凉。暖回穷谷春常早，影落寒溪水也得。自倚风流高格调，唯消质素淡衣裳。满天霜月花边宿，无复庄周蝶梦狂。...
梅花
梅花·癖爱梅花不可医
张道洽
癖爱梅花不可医，开教探早落教迟。欲知无限春风意，尽在相将暮雪时。竹屿烟深寻得巧，茅檐月淡立成痴。梦骖鸾鹤相寻去，题遍江南寺寺诗。...
梅花
照水梅·照影寒溪水
张道洽
照影寒溪水，溪中水也香。佳人临宝鉴，自作寿阳妆。
寿阳
咏梅杂诗·百余年树未为古
张道洽
百余年树未为古，三四点花何限春。欲折一枝无处赠，世间少有识花人。
余年
咏梅杂诗·孤山风味梅花句
张道洽
孤山风味梅花句，先落人閒万古香。应笑老夫无一诗，千回寂寞绕花傍。
风味
咏梅花·子真同一性
张道洽
子真同一性，和靖是三生。山意冷愈澹，月香幽更清。只应霜雁识，未怯玉龙横。密友惟清士，佳名称素兄。
梅花
咏梅花·参透香严境
张道洽
参透香严境，都无灭与生。平分天女白，全借月娥清。雪屋人家好，霜桥野岸横。天寒倚修竹，齐弟伯夷兄。
梅花
咏梅花·突出一清枝
张道洽
突出一清枝，孤村雪拥篱。韵无凡眼识，香有自心知。不是神仙骨，何缘冰玉姿。看看金鼎实，此味几人思。
突出
咏梅花·玉肌元不粟
张道洽
玉肌元不粟，未怕夜寒生。雪里孤花发，山中一段清。几回和月看，独立到参横。不傍人篱落，谁呼石作兄。
梅花
咏梅花·古藓获疎枝
张道洽
古藓获疎枝，幽花发短篱。叭宜霜月照，莫遣雪风知。数点玲珑玉，三生洒落姿。自从窗外见，风味至今思。
梅花
咏梅花·雪后半横枝
张道洽
雪后半横枝，溪边一带篱。春从穷腊透，香报老夫知。淡月弄疎影，嫩寒含令姿。天涯值西子，牢落慰吾思。
梅花
咏梅花·殷勤天女供
张道洽
殷勤天女供，那复一尘生。质淡全身白，行寒到骨清。常留雪中看，遮莫鬓边横。万古月宫桂，犹吾异姓兄。
殷勤
咏梅花·朔风吹石裂
张道洽
朔风吹石裂，寒谷自春生。根老香全古，花疏格转清。园林千树秃，篱落一枝横。佩芷兼怀玉，悠然见此兄。
梅花
包山书院·衔命龙荒万里余
张道洽
衔命龙荒万里余，归寻水竹与同居。早从洙泗传心学，晚辟包山教子书。细草幽花香笔砚，清风明月满庭除。一生宇宙皆春意，此乐颜鲁亦自如。...
书院
梅花七律·雪虐风饕铁石柯
张道洽
雪虐风饕铁石柯，终然疎瘦欠婆娑。清姿雅澹嫌霜粉，疎影横斜浸月波。幽树百年浑未老，好春数点不须多。西湖处士风流远，善识花人更几何。...
梅花
梅花七律·万雪千霜百岁枯
张道洽
万雪千霜百岁枯，月中不数桂婆娑。香来野墅深深径，影落寒池浅浅波。众木凋零愁冻折，一枝的皪得春多。题诗未有惊人句，输与风流人姓何。...
梅花
梅花七律·南堂深处向阳身
张道洽
南堂深处向阳身，第一东风信息真。树冷花清无俗韵，天寒日暮有佳人。林逋眼目才能识，何逊心情独见亲。养就枝头金鼎实，千花陌上已成尘。...
向阳
梅花七律·皎然玉色耿无邻
张道洽
皎然玉色耿无邻，回首千花总后尘。数要罗浮山下月，一枝大庾岭头春。与时无竞抱幽质，於我有情真故人。众志独清天不管，自临野水照精神。...
玉色
梅花七律·冰氏根苗出涸阴
张道洽
冰氏根苗出涸阴，一团玉雪缟千林。百年幽树古香澹，数个疎花春意深。俗眼共怜西子态，世人谁识广平心。孤芳不入骚经里，物色分留待我吟。...
根苗
梅花七律·兀坐蒲团眼辄惊
张道洽
兀坐蒲团眼辄惊，数花点得一窗明。月边再见古颜色，雪里独含春性情。骨格三生传岛瘦，风标万世说夷清。夜霜竹屋寒无奈，一笑持杯寿此兄。...
蒲团
梅花七律·穷腊无花可入诗
张道洽
穷腊无花可入诗，何人翦玉著南枝。香浮风细月明夜，春在天寒日暮时。玉面亭亭成独立，冰心皎皎竟谁知。眼明数点窗前白，梦见鲁山元紫芝。...
梅花
梅花七律·蓓蕾梢头破晚寒
张道洽
蓓蕾梢头破晚寒，风流无限涧之南。俯看春艳相千万，微挂月痕初二三。岩桂清应居此下，山桃素不与吾谙。一枝昨夜垂垂白，知在前村水竹庵。...
梢头
梅花七律·高标胜韵点人寒
张道洽
高标胜韵点人寒，残雪疎篱是水南。天上玉妃居第一，人閒石友结成三。广平心事今犹在，和靖家风晚最谙。莫讶清晨将鹤出，孤筇行过竹西庵。...
梅花
梅花七律·乾坤收拾几精华
张道洽
乾坤收拾几精华，全付茅茨小小家。压尽园林千万蕊，只消篱落两三花。雪消数尺暗埋岭，月浸一痕微印沙。玉面亭亭太幽独，天寒空谷正堪嗟。...
精华
咏梅花·疎疎竹外枝
张道洽
疎疎竹外枝，短短水边篱。南雪若相避，东风殊不知。兰荃皆弱植，桃杏总凡姿。坐叹逋仙远，清宵费梦思。

张道洽的诗词名句全集
