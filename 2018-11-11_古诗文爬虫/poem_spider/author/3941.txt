诗人:杨备
作品数目：89篇
朝代：宋代
诗人简介：杨备，字修之，建平人，北宋名臣杨亿之弟，因兄而荫补入官，一说为端拱二年进士，生卒年不详。按，杨亿为淳化三年进士，杨备登第时间不可能早于其兄长如此之长，应是荫补入官。宋仁...
<<咏钟山·周子无心隐姓名>> <<题常熟县·远逼江垠傍海壖>> <<晋阴山庙>> <<岩因崇报禅寺>> 
<<乌鹊桥上元>> <<为长溪令梦中作>> <<冥汉君墓>> <<二十四浮航>> 
<<蠶室·摘茧抽丝女在机>> 

杨备的诗词全集

直渎·画役人功夜鬼功
杨备
画役人功夜鬼功，阳开阴阖几时终。
不闻掷土江中语，争得盈流一水通。
乌鹊桥上元
杨备
月满星移水照天，南飞乌鹊影翩翩。
虽然上属牵牛分，不为秋河织女填。
牵牛
咏钟山·周子无心隐姓名
杨备
周子无心隐姓名，裂荷焚芰使猿惊。
不能高枕云中卧，琐悄贪它墨绶荣。
高枕
越来溪·临流何必吊前非
杨备
临流何必吊前非，且说吴宫得意时。
夹岸桃花烟水绿，画船安稳载西施。
桃花
栽松岘·耸壑凌霄色共苍
杨备
耸壑凌霄色共苍。森然万树约千行。
刘郎大厦寻颠覆，应是其间少栋梁。
颠覆
吴大帝庙·古木阴森庙岿然
杨备
古木阴森庙岿然，龙蟠虎踞旧山川。
当时鼎足一场梦，空里旋风飞纸钱。
鼎足
乌衣巷·人物风流往事非
杨备
人物风流往事非，空馀陋巷作乌衣。
旧时簾幕无從觅，祇有年年社燕归。
旧时
题常熟县·远逼江垠傍海壖
杨备
远逼江垠傍海壖，落帆多是两来船。
县庭无讼乡闾富。岁岁加收常熟田。
常熟
题木兰堂·木兰枝密树仍高
杨备
木兰枝密树仍高，堂下花光照节旄。
列鼎重茵歌舞地，金章同色使君袍。
歌舞
石室大岩·玉洞云深夏亦寒
杨备
玉洞云深夏亦寒，客来寻胜久盘。
醒其间隐约闻鸡犬，应有仙桃待一餐。
隐约
善泉池·影浸龙楼彻凤城
杨备

影浸龙楼彻凤城，昭明有意在澄清。
穿时深欲状溟渤，乐府当歌重润声。

乐府
促妆钟·枕面钟声及早催
杨备
枕面钟声及早催，锦衾香叠百花堆。
蟾蜍影落珊瑚架，照得仙娥下界来。
珊瑚
晋阴山庙
杨备
炉香烟断暮云凝，阴德山高众所称。
开府琅玡旧蒙福，龙飞一马至中兴。
中兴
岩因崇报禅寺
杨备
一炷香销百和焚，有时钟磬梵天闻。
上方结草如高枕，不独栖霞可卧云。
高枕
为长溪令梦中作
杨备
月俸蚨钱数甚微，不知從宦几时归。
东吴一片轻波在，欲问何人买钓矶。
冥汉君墓
杨备
柴垒穿壕见古墳，元嘉东府惠连文。
可怜名字知音少，祇使双棺万古闻。
知音
二十四浮航
杨备
青誉浮航夜照波，星繁云静月华多。
玉楼人凭栏干立，直下天心耿耿河。
凭栏
蠶室·摘茧抽丝女在机
杨备
摘茧抽丝女在机，茅簷苇箔旧堂扉。
年年桑柘如云绿，翻织谁家锦地衣。
地衣
新亭·满目江山异洛阳
杨备
满目江山异洛阳，北人怀土泪千行。
不如亡国中书令，归老新亭是故乡。
亡国
桂岭·步步高如月里攀
杨备
步步高如月里攀，拂云枝叶伴云间。
开花结子清香远，应似淮南一小山。
清香
华山·岩屏晚树噪寒鸦
杨备


岩屏晚树噪寒鸦，岚翠楼台释子家。
池面镜光功德水，金波影里石莲花。


功德
虎丘·阖闾城见古荒丘
杨备
阖闾城见古荒丘，云里钟声满寺楼。
白虎金晶人不见，昔曾雄据此山头。
白虎
麾扇渡·旌旗烁日刃凝霜
杨备

旌旗烁日刃凝霜，甲光如龙人似狼。
羽羽麾风偃草，策勋多谢顾丹阳。

丹阳
乘黄署·执辔何人籍帝台
杨备
执辔何人籍帝台，汉家天马不时来，
疲驽多亦费刍粟，莫惜千金市骏材。
焚衣街·雉头金镂又珠胎
杨备

雉头金镂又珠胎，烟绪香云昼不开。
御路傍人皆欢息，逡巡红焰作青灰。

逡巡
佛窟寺·曩事何人为证明
杨备
曩事何人为证明，白云深锁翠微坑。
已闻过去辟支佛，未见如来弥勒生。
过去
锦署·人衣蓝缕地衣红
杨备
人衣蓝缕地衣红，不念家家杼柚空。
厥篚织文应岁贡，更翻新样集机工。
机工
交让渎·琴丁结友事耕耘
杨备
琴丁结友事耕耘，田熟翻如虞芮君。
彼此持廉为弃物，一名交让两难分。
两难
金城柳·风絮烟丝春复秋
杨备
风絮烟丝春复秋，攀条何故泪双流。
烟怜树老犹青眼，不觉人衰已白头。
青眼
蒋帝庙·深逼岩扉敞庙门
杨备
深逼岩扉敞庙门，灵风时动戟衣翻。
禦災捍患阴功大，玉册劳加帝者尊。
阴功
江令宅·竹木池台尚俨然
杨备
竹木池台尚俨然，归时白头雪霜寒。
青溪隐隐朱门处，曾属中书一品官。
朱门
剑池·三尺龙盘古到今
杨备
三尺龙盘古到今，波光凝碧暮云深。
沈丝不断应无底，山脚池心彻海心。
山脚
朱明寺·不悌争分不义财
杨备
不悌争分不义财，旧居金碧照楼台。
何缘斗夜狂风雨，暗里却飞钱帛来。
狂风
鸡鸣埭·辇出城时鸡未鸣
杨备
辇出城时鸡未鸣，春罗蝉翼赭袍轻。
蒙尘猎骑奔如电，到此闻鸡第一声。
真娘墓·冰肌玉骨有遗妍
杨备
冰肌玉骨有遗妍，粉作娇云黛作烟。
知有香魂埋不得，夜深岩底月中仙。
月中
燕雀湖·平湖岸侧见高墳
杨备


平湖岸侧见高墳，万土衔来燕誉群。
鉴面无波天一色，此中文藻似储君。


储君
采香径·馆娃南面即香山
杨备
馆娃南面即香山，画舸争浮日往还。
翠盖风翻红袖影，芙蓉一路照波间。
芙蓉
长桥·渔市花村夹酒楼
杨备
渔市花村夹酒楼，山光沈碧水光浮。
松陵雨过船中望，一道青虹两岸头。
白鹭洲·春信风生晚汛潮
杨备


春信风生晚汛潮，印沙群鹭立还翘。
凭高一片迷人眼，薦苇丛边雪未销。


信风
新宫·玉案金鑪对御床
杨备

玉案金鑪对御床，岿然应是鲁灵光。
螭头直上双鱼尾，不让西京旧柏梁。

灵光
夏驾湖·湖面波光鉴影开
杨备
湖面波光鉴影开，绿荷红芰绕楼台。
可怜风物还依旧，曾见吴王六马来。
依旧
响屧廊·步步香翻罗襪尘
杨备
步步香翻罗襪尘，粉红花艳满宫春。
倾城一笑无遗迹，不见长廊响屧人。
遗迹
伍员庙·出境鞭尸报父雠
杨备
出境鞭尸报父雠，吴兵勇锐越兵忧。
忠魂怨气江云在，日见炉香烟上浮。
香烟
洗马池·一一牵来种是龙
杨备
一一牵来种是龙，临深欲下更嘶风。
金鞍玉勒抛何处，腾踏渥洼寒影中。
吴王井·石甃遗蹤傍古台
杨备
石甃遗蹤傍古台，一泓寒影鉴光开。
何人照面金钗落，曾见越溪红粉来。
五马渡·何事金陵王气钟
杨备
何事金陵王气钟，琅玡开幕据江东。
舟人忽见风云起，一旦龙飞五马中。
风云
吴江·松陵水国面松江
杨备
松陵水国面松江，学弄渔竿对酒缸。
惊起鸳鸯是旗鼓，背帆飞去一双双。
鸳鸯
吴建初寺·僧会西来始布金
杨备
僧会西来始布金，常闻钟磬伴潮间。
江南古寺知多少，此寺独应年最深。
江南
同泰寺·佛事庄严国力疲
杨备


佛事庄严国力疲，照天金碧倚栏危。
沉檀炉上烟云合，恰似当年煨烬时。


国力
天平山·久厌城居适野情
杨备

久厌城居适野情，搘筇蹑屐傍山行。
人间多少险巇路，纵是天平还不平。


杨备的诗词名句全集
