诗人:荪谷
作品数目：36篇
朝代：明代
诗人简介：明朝时期人，字益之，(1539-1612)，原州市人。才能出众，幼时被人称为神童。因属庶室而无法在官途更上层楼，回到乡里后致力于培育后学，著有律绝歌曲等。许筠与许兰雪轩是其...
<<别李季献之京>> <<寄问许典翰>> <<渡清川江>> <<道中感怀>> 
<<题清道李家壁>> <<赠别韩景洪濩>> <<立春吴体>> <<谢勤上人>> 
<<龙城次玉峰韵>> 

荪谷的诗词全集

歌平调·金井梧桐下玉阑
荪谷
金井梧桐下玉阑，琵琶弦紧不堪弹。
欲将宝镜匀新黛，卷上珠帘怯早寒。
梧桐
题清道李家壁
荪谷
南来数月计多违，节序如流已授衣。
旅舍不堪黄叶落，暮天遥望白云飞。
唯有同来野僧在，病吟相对说西归。
相对
谢勤上人
荪谷
新家峡里老农居，田圃收功不愿余。
百计谋生无上策，数诗排闷有中书。
秋晴林径时行药，雨后溪潭见钓鱼。
惟有野僧知我意，近来栖息问何如。...
时行
别李季献之京
荪谷
别意不自制，前情良可嗟。
海隅为客久，关外送人多。
野岸飞花树，春桥水上波。
犹同子规鸟，洒泪湿林柯。
飞花
寄问许典翰
荪谷
甲山西北接阴山，鸟道悬云不可攀。
迁客北行何日到，家书时寄隔年还。
长闻刁斗城埤里，但见鼯貂树木间。
圣代岂终才子弃，莫教三十鬓成斑。...
树木
渡清川江
荪谷
安州城外水如天，立马沙头唤渡船。
帆带晚烟依草岸，雁迷残日下芦田。
长途旅客思归计，向老筋骸忆少年。
始信在家贫亦好，近来双鬓转萧然。...
少年
道中感怀
荪谷
龙泉鸣吼匣中悲，十月西风两鬓丝。
黄叶满山秋寺废，白沙连渚小桥危。
孤帆过后千峰夕，匹马行时百草衰。
牢落故居空入梦，乱藤疏竹有茅茨。...
行时
龙城次玉峰韵
荪谷
清溪雨后起微波，杨柳阴阴水岸斜。
南陌一樽须尽醉，东风三月已无多。
离程处处王孙草，门巷家家枳壳花。
流落天涯为客久，不堪中夜听吴歌。...
处处
夜泊大滩
荪谷
夜缆泊滩下，水村霜气凝。
枯查拾沙渚，爨火乞渔灯。
病客孤舟梦，寒江十月冰。
辞家今几日，黄帽是亲朋。
书怀·人间万事不如意
荪谷
人间万事不如意，得失悠悠看塞翁。
好月楼台还有病，落花时节每多风。
倘来轩冕虚无里，过去英雄寂寞中。
五十之年何所有，一声长啸望遥空。...
英雄
歌平调·五色丝针倦绣窠
荪谷
五色丝针倦绣窠，玉阶新发石榴花。
银床冰簟无余事，尽日南园蛱蝶多。
无余
步虚词·青铜结伴婉凌华
荪谷
青铜结伴婉凌华，夜下三洲小玉家。
闲说紫阳宫里事，玉阶偷折碧桃花。
紫阳
步虚词·王母云车五色麟
荪谷
王母云车五色麟，白鸾前导向西巡。
天章晓奏虚皇殿，仙桂花开八万春。
桂花
步虚词·羊城使者取真符
荪谷
羊城使者取真符，露佩胸前豁落图。
直指扶桑催木帝，及时传语上清都。
扶桑
赠别韩景洪濩
荪谷
西街曲巷尹家庄，每到寻常把酒觞。
全盛旧时如梦寐，乱离今日更凄凉。
短衣关塞风霜苦，匹马秦京道路长。
往事悠悠问无处，送君安得不沾裳。...
道路
立春吴体
荪谷
江东客里逢立春，节物风光愁杀人。
盘中生菜不可食，门前柳条还欲颦。
悠悠西塞独身远，杳杳南国多兵尘。
中兴宗社大臣在，怅望涕泪沾衣巾。...
南国
公山逢宋廷玉
荪谷
寇盗经年岁，干戈满汉阳。
所亲皆丧乱，不敢问存亡。
西日瞻行殿，东风入故乡。
时危对君酌，涕泪欲沾裳。
故乡
晓行板桥村
荪谷
水关西路听鸡鸣，岭月初沉晓雾平。
人响间闻茅店语，马蹄连上板桥声。
悠悠渐喜乡山近，琐琐偏知旅态生。
更下长陂说徒侣，天明须趁及先行。...
悠悠
客怀·此身那复计西东
荪谷
此身那复计西东，到处悠悠逐转蓬。
同舍故人流落后，异乡新岁乱离中。
归鸿影度千峰雪，残角声飞五夜风。
惆怅水云关外路，渐看芳草思无穷。...
五夜
无题·瑶弦纤缕合欢床
荪谷
瑶弦纤缕合欢床，暖压红钱小洞房。
梦觉秦楼分翡翠，日沉湘浦断鸳鸯。
妆钿宝月明珠缀，腰带盘云瑞锦囊。
十二斜行金雁柱，碧沙如雾掩秋香。...
明珠
歌平调·门巷清明燕子来
荪谷
门巷清明燕子来，绿杨如雾掩楼台。
同随女伴秋千下，更向花间斗草回。
秋千
歌平调·锦幕围香宝兽危
荪谷
锦幕围香宝兽危，晓妆临镜涩胭脂。
绣笼鹦鹉嫌寒重，犹向帘间觅侍儿。
鹦鹉
步虚词·锦幕围香宝兽危
荪谷
三角峨峨鬓上绡，散垂余发过纤腰。
须臾宴赴西王母，一曲鸾箫向碧霄。
西王母
步虚词·仙岛焚香礼玉虚
荪谷
仙岛焚香礼玉虚，紫麟催驾五云车。
西宫侍女多娇笑，录尽三天未见书。
侍女
步虚词·西岳真君上紫微
荪谷
西岳真君上紫微，百灵奔走备威仪。
三清秘诀无传授，偷写天章半夜归。
秘诀
步虚词·三坛中夜讲真经
荪谷
三坛中夜讲真经，大集群仙列下庭。
唯有老君修别殿，手书云篆送玄冥。
手书
宫词·平朝日出殿门开
荪谷
平朝日出殿门开，凤扇双行引上来。
遥听太仪宣诏语，罢朝新幸望春台。
朝日
宫词·宫墙处处落花飞
荪谷
宫墙处处落花飞，侍女烧香对夕晖。
过尽春风人不见，院门金锁绿生衣。
春风
宫词·中官清晓觅才人
荪谷
中官清晓觅才人，合奏笙歌满殿春。
别诏梨园吹玉笛，御袍新赐锦麒麟。
梨园
江陵东轩
荪谷
水满南塘生白烟，小桃花发竹林边。
自怜病客无闲绪，一度伤春似去年。
去年
题画·绿杨闭户是谁家
荪谷
绿杨闭户是谁家，半出红楼映断霞。
无赖流莺啼尽日，晚晴门巷落花多。
无赖
赠乐师许忆凤
荪谷
双眉覆眼鬓萧萧，曾捻梨园紫玉箫。
移向瑶台弹一曲，曲终垂泪说先朝。
萧萧
嘉山道中
荪谷
嘉陵北望接龟城，历数来途更远行。
试向长林望津渡，湿云沉野不分明。
分明
题僧轴·离家数日行山路
荪谷
离家数日行山路，春在花枝亦不多。
唯有惜春无限意，强扶衰病折残花。
无限
悼亡·妆奁虫网镜生尘
荪谷
妆奁虫网镜生尘，门掩桃花寂莫春。
依旧小楼明月在，不知谁是卷帘人。
依旧
送尹佐郎晖之上京
荪谷
九月辽阳塞草腓，朔风霜气满征衣。
行人欲近燕山宿，雁乳平芜晓不飞。

荪谷的诗词名句全集
