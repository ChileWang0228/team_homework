诗人:顾逢
作品数目：255篇
朝代：宋代
诗人简介：顾逢，字郡际，号梅山樵叟。宋代吴郡（今江苏苏州）人。学诗於周弼，擅长五言诗，与陈泷、汤仲友、高常齐名，有苏台四妙之称。其居室称为「五字田家」。有《船窗夜话》、《负暄...
<<碧磵同饮丽景楼分韵得花字>> <<题虎邱·此山虽小众山尊>> <<谢徐容斋送米>> <<海东青·相传产海东>> 
<<红梅·寿阳曾点额>> <<早秋湖上·藕花香里去>> <<倚篷·山光远近青>> <<雪吉同郑所南访赵溪梅>> 
<<谢徐容斋见访>> 

顾逢的诗词全集

多心茶花·此花别是山茶种
顾逢
此花别是山茶种，鹤顶丹红眩碧柯。开出多心虽可爱，一心好处不须多。
山茶
寄题翠侍轩
顾逢
华轩居地隐，尘世总相忘。白发坐来久，青山立在旁。两峰如拱手，一鹤自升堂。唯诺疑相应，松琴奏羽商。
拱手
落叶·秋林霜后红
顾逢
秋林霜后红，恰与染来同。风雨一番过，亭台几树空。乱飘窗纸上，流出水沟中。待看春三月，浓阴万绿丛。
风雨
碧磵同饮丽景楼分韵得花字
顾逢
醉倚歌楼上，归来帽欲斜。山衔半规日，云间一棱霞。砌雪胶庭草，檐冰坠瓦花。明朝重有约，同访赵州茶。
秋晚与许端甫山行
顾逢
山行多妙处，妙在倚筇中。到此兴难尽，吟成诗不同。松涛鸣绝壑，叶雨下晴空。钟鼓云边寺，应知有路通。
晴空
题虎邱·此山虽小众山尊
顾逢
此山虽小众山尊，半近吴城半近村。一壑风烟龙窟宅，满堂巾盔佛儿孙。生公说法台空在，陆羽煎茶井不存。唤起幽人无限意，塔铃独语到黄昏。...
唤起
西湖城边水阁即事
顾逢
水阁凉亭饮宴时，遥看葛岭亦伤悲。歌童舞女今何在，一带枯椿立鹭鸶。
西湖
谢徐容斋送米
顾逢
米囊入户甑无尘，一室欢声四壁春。高廪如山堆积者，肯思白发老人诗。
堆积
海东青·相传产海东
顾逢
相传产海东，不与众禽同。两翅飞腾去，层霄顷刻中。转眸明似电，追马疾如风。坠得天鹅落，人皆指远空。
相传
红梅·寿阳曾点额
顾逢
寿阳曾点额，脂粉带余馨。晴雨看如醉，冰霜冻不醒。溪清羞洁白，色艳易飘零。桃杏休相忌，东君眼自青。
寿阳
题直上天津
顾逢
欲向银河去，唐家有画船。更无风浪险，竟到斗牛边。笑傲琼楼上，歌吟玉宇前。乘槎今有便，不必羡张骞。
天津
早秋湖上·藕花香里去
顾逢
藕花香里去，独步自寻诗。秋意在何处，夕阳将下时。鸟幽忘立久，山好觉行迟。饮兴忽然动，桥边有酒旗。
独步
倚篷·山光远近青
顾逢
山光远近青，尽入倚篷吟。夜雨一番过，春流几寸深。车声惊睡犊，帆影闪飞禽。村舍偏潇洒，家家杨柳阴。
远近
雪吉同郑所南访赵溪梅
顾逢
移宅虽然远，携筇到两回。只知相别去，不道又重来。溪鲫和冰煮，邻醅带雪开。诗家堪入画，满眼玉楼台。
满眼
谢徐容斋见访
顾逢
问病来车马，穷檐非所宜。拘挛眠枕席，扶策唤妻儿。鹊信今朝报，灯花昨夜知。从前潘阆巷，无此宠荣时。
灯花
寄张山居隐君
顾逢
卖卜山中去，逃名竟不闻。始终全一节，今古少如君。拨火烧黄叶，枕书眠白云。恨无薇可采，只食水中芹。
火烧
刘萧云水阁
顾逢
亭台入画图，石怪树萧疏。池上多佳致，城中无此居。垂杨偏称鹤，宿鹭不惊鱼。酒罢出门去，云棱月一梳。
出门
申屠雪矶见寄韵
顾逢
潘阆祠前在，天教得此邻。百年传盛事，一巷两诗人。老境差磻水，高风想富春。但教樽有酒，不必更言贫。
申屠
舟中偶成·江海船行东复西
顾逢
江海船行东复西，风蒲高挂一樯危。往来逆顺休相讶，逆者还须有顺时。
行东
过秀邸赐第
顾逢
往年珠履客，独有老夫存。触目景非昔，伤心事莫论。楼台新白屋，瓦砾旧朱门。却忆朝回日，山堂共酒樽。
朱门
过下竺清古源房
顾逢
草堂人别久，今日特相过。转觉交游少，徒增感慨多。岩花香宿雨，春叶暗庭柯。窗下破孤寂，幽禽啼翠萝。
孤寂
留别干月亭
顾逢
客中愁送别，临别转伤心。最是情相得，犹教老不禁。离怀空记忆，远信有浮沉。争似长携手，山边水际吟。
留别
题厉竹溪诗稿
顾逢
觅句如禅定，君应入悟门。淡中真有味，空处妙难言。下字去花草，读书为本根。莫疑知者少，清气入乾坤。
竹溪
云边偶成·彭殇皆定数
顾逢
彭殇皆定数，万事转头非。不悟身如寄，安知死是归。世情趋马首，道眼识鹑衣。堪笑磻磎老，皤然立钓矶。
定数
月夜泛舟·晴湖浮素练
顾逢
晴湖浮素练，芦苇冷秋霜。四望皆空阔，孤舟泛渺茫。水纹星动影，云缝月流光。不似渔翁乐，终身鸥鹭乡。
泛舟
月夜怀徐冰壑
顾逢
静掩书斋对短檠，夜深风露逼人清。遥思万壑千山里，猿正啼时月正明。
月夜
寓拥叶精舍
顾逢
禅房静掩扃，长日勘传灯。身健高飞鹤，心空入定僧。炭烟生湿瘿，檐水滴晴冰。从此无依恋，相随只瘦藤。
依恋
晞渊仲斋避暑
顾逢
避暑来高寺，终朝脱帽翁。四檐青嶂下，一枕绿阴中。云意看无尽，禽声听不同。楼台城市有，何地觅凉风。
避暑
竹石园堂酒边即事
顾逢
到此须终日，相忘醉不成。一天惟有月，万籁绝无声。鱼口萍吞吐，萤光草晦明。夜阑重秉烛，犹对石棋枰。
晦明
过林石田湖上所居
顾逢
第一桥边住，柴扉傍钓矶。天晴扶杖出，寺近与僧归。粱燕穿帘去，沙鸥入屋飞。几回吟苦处，独立对斜晖。
独立
古圆镜·翠剥青铜面
顾逢
翠剥青铜面，年深入手轻。似教藏美恶，不欲大分明。细雨波心碎，浮云月底行。便令无点翳，谁解照前生。
青铜
访金荪壁山居
顾逢
徐行策瘦筇，不觉过层峰。隐者在何处，白云知几重。细泉鸣碎石，远籁起高松。只恐南天竺，夕阳催暮钟。
夕阳
方竹杖·直节老犹坚
顾逢
直节老犹坚，棱分四角全。自缘生处别，不逐世情圆。夜倚闲看月，春扶醉上船。只愁规漆者，本体失天然。
本体
芳所堂赏桂杨顺斋酒边赋
顾逢
秋风芳所地，把酒又重来。种有仙凡异，花分早晚开。满簪乌帽去，如入月宫回。莫说郄诜事，功名念已灰。
月宫
冬夜闻蛩·尚有一蛩在
顾逢
尚有一蛩在，悲吟废草边。想于深夜里，自忆早秋前。胜负皆成梦，孤寒似可怜。晚年飘泊老，此况亦同然。
可怜
堤上·堤上喧丝竹
顾逢
堤上喧丝竹，风流几少年。衣冠虽较别，山水只如前。绿柳阴中马，斜阳影里船。晚云眉一抹，横翠断霞边。
丝竹
病中怀邓觉非
顾逢
卧病寂寥中，浮生悟得空。半床清夜月，一枕破窗风。旅思闻孤笛，秋声过断鸿。可人常入梦，簪盍几时同。
入梦
寄林平山·登高先一日
顾逢
登高先一日，扶病强相辞。几度怀君处，孤灯独坐时。炉温余篆在，鸡唱和声随。安得相同醉，狂歌别后诗。
登高
寄金坛汤进卿
顾逢
几度野窗下，看君所寄诗。识韩虽未遂，说项已先知。独鹤留晴影，残花怕雨时。苦无千里远，每恨纳交迟。
金坛
寄宏叟恢上人
顾逢
留吴几两月，每见若亲知。却恨临行日，相寻不见师。黄花篱下酒，白发坐中诗。别后频思忆，书成欲寄谁。
黄花
寄杜北山·住与老逋邻
顾逢
住与老逋邻，空湖隔市尘。布衣安破屋，白发守清贫。引鹤风穿袖，听猿月满身。五言吟得苦，一字不投人。
布衣
寄碧澜赵右之
顾逢
交游岁月深，彼此各知音。佳句不离口，可人长在心。多愁悲白玉，一笑弃黄金。流高同山乐，床头自有琴。
黄金
寄白莲寺隆虚岩
顾逢
人自菁山出，先须问老师。未痊张籍眼，不废贯休诗。课佛轮珠滑，翻经破帽欹。几年修净业，喜近白功池。
老师
黄医谕求菊存诗
顾逢
门前三径在，潇洒傍林塘。何事惟栽菊，其家本姓黄。严霜坚晚节，细雨润幽香。指下谁能及，多收起死方。
幽香
湖舟·箫鼓别船鸣
顾逢
箫鼓别船鸣，吟边酒自倾。远山多少意，幽鸟两三声。风急浪争起，云开雨不成。断桥归已晚，塔杪夕阳明。
夕阳
湖上观钓·每见湖堤畔
顾逢
每见湖堤畔，持竿立柳阴。不多吞饵者，空起羡鱼心。严濑山林石，磻溪岁月深。何如池馆上，倚槛看浮沉。
岁月
和移家春洲寄韵
顾逢
家具与妻儿，知经几处移。不堪多病日，顿忆少年时。犬吠风行叶，鱼惊月在池。人生俱是寓，无我重流离。
风行
和吴中友人见寄韵
顾逢
孤踪水上萍，岂料过希龄。药圣贫难疗，钱神祷不灵。行云风断续，蜕叶雨飘零。半世知心者，书灯一点青。
飘零
寄四明干月庭厉二友
顾逢
无言独倚楼，故人在心头。几作宵中梦，多生别后愁。溪声疏竹下，月色一庭秋。此景皆诗料，何时共唱酬。
月色
白发·一茎白一茎
顾逢
一茎白一茎，两鬓忽然更。难把黄金买，从教青镜明。染来不似旧，镊去又重生。多少人无此，相看未可轻。

顾逢的诗词名句全集
