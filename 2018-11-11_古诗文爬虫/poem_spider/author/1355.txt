诗人:陈缉
作品数目：6篇
朝代：明代
诗人简介：陈缉，明初诗人，字子宣，里居未详。王旬尝作《宫词》有云：南风吹断采莲歌，夜雨新添太液波；水殿云廊三十六，不知何处晚凉多。仁和解元俞友仁见而悦曰：此其得意句。遂以妹妻之...
<<秋夜怀明本>> <<海上述事>> <<吊古·投棰渡江江水空>> <<送周焕文从唐伯刚之吴兴>> 
<<禁烟日简长如仲如二昆弟>> <<禁烟日·湖头谁复载吴娃>> 

陈缉的诗词全集

秋夜怀明本
陈缉
溪声淅沥起蒹葭，溪水潺潺漱白沙。
大地星流还化石，小窗灯冷不成花。
江淮烽火三千里，城郭人民八九家。
避地欲寻张博望，月明沧海泛灵槎。...
城郭
海上述事
陈缉
浮生南北任流萍，漫刺江湖忆祢衡。
雁去关河愁万里，潮来江海月三更。
磷光夜伴蛩螀泣，妖气晴连螮蝀横。
欲向灵氛问人事，中原何日可休兵？...
中原
吊古·投棰渡江江水空
陈缉
投棰渡江江水空，朝驰淮海暮吴中。
江东壮士轻王猛，吴下诸公失吕蒙。
山鬼有灵啼夜月，野花无主怨东风。
尽将骸骨填沟壑，谁在云台第一功。...
东风
送周焕文从唐伯刚之吴兴
陈缉
碧澜堂下即吴兴，十里芙蓉绕石城。
山简归时应倒载，条侯醉后尚谈兵。
摐洲雨过秋闻雁，橘里春深晓候耕。
事简好将樵唱曲，水晶宫里坐吹笙。...
水晶宫
禁烟日简长如仲如二昆弟
陈缉
朱阑六曲旧池台，甲帐珠帘已劫灰。
旧鬼烦冤新鬼哭，前人遗怨后人哀。
谁将天地为棺椁，忍见英雄化草莱。
惆怅故园犹未返，野花无主为谁开。...
英雄
禁烟日·湖头谁复载吴娃
陈缉
湖头谁复载吴娃，鸥鸟多情恋白沙。
涪万春深无杜宇，武陵何处有桃花。
雨余石燕晴归穴，市近山蜂午报衙。
看到前朝丞相墓，野人翻土树桑麻。...

陈缉的诗词名句全集
