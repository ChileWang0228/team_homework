诗人:尹嘉宾
作品数目：7篇
朝代：明代
诗人简介：尹嘉宾，独抗尘容过梵宫，明常州府江阴人，字孔昭，号澹如。万历三十八年进士。由中书舍人历兵部郎中，官至湖广提学副使，卒官。工诗善书，有《焚余集》。...
<<寄破山樵者李超无>> <<前湖诗·前湖何氏七娘子>> <<平原道中见牧豕者>> <<秋日寄受之太史>> 
<<江上杂咏>> <<江上杂咏·君山残雪点汀洲>> <<江上杂咏·杏花淡淡柳丝丝>> 

尹嘉宾的诗词全集

江上杂咏·君山残雪点汀洲
尹嘉宾
君山残雪点汀洲，黄浦微茫失远流。
犹有幽人徐酉望，洞箫一曲出江楼。
洞箫
寄破山樵者李超无
尹嘉宾
结隐深随麋鹿群，上方钟磬断知闻。
空山岁晚多冰雪，若个峰头踏冻云。
麋鹿
前湖诗·前湖何氏七娘子
尹嘉宾
前湖何氏七娘子，骂贼不污殉节死。
湖上鸳鸯不敢游，湖中莲花无并头。
鸳鸯
平原道中见牧豕者
尹嘉宾
天门室宿郁如虹，海上萧条牧豕翁。
会得平津开阁意，一竿寒日野田中。
萧条
秋日寄受之太史
尹嘉宾
屋梁落月思悠悠，清梦依然到虎丘。
月满讲台宵度曲，云生西岭晚登楼。
林香冉冉流清梵，枫叶萧萧下小舟。
苦忆风流钱太史，赏心何日续同游？...
萧萧
江上杂咏
尹嘉宾
河豚雪后春还浅，刀鲚风来水已波。
携酒江边吹笛坐，那山今日出云多。
河豚
江上杂咏·杏花淡淡柳丝丝
尹嘉宾
杏花淡淡柳丝丝，画舸春江听雨时。
渐卷鹤洲江色紫，沙鸥睡着不曾知。

尹嘉宾的诗词名句全集
