诗人:张汝勤
作品数目：5篇
朝代：宋代
诗人简介：张汝勤，字贤夫，号霖溪，开化（今属浙江）人。宋亡不仕，与蒋芸等交往唱酬，何梦桂等为其诗集作序。事见清光绪《开化县志》卷八。今录诗五首。...
<<答蒋解元芸>> <<怀缪竹林>> <<寄徐秋涧>> <<徐秋涧·怀人渺渺数重山>> 
<<戏徐观空>> 

张汝勤的诗词全集

戏徐观空
张汝勤
学诗如学禅，所贵在观妙。
肺肝剧雕镂，乃自凿其窍。
冥心游象外，何物可供眺。
空山散云雾，仰避日初照。
旷观宇宙间，璀璨同晖曜。
但以此理参，而自诗料理。
持以问观空，无言但一笑。...
宇宙
答蒋解元芸
张汝勤
悠然风月一闲身，健在何妨白发明。
径竹操如人不老，涧芹香与水俱清。
传家老砚孙携去，落笔新诗僧带行。
那得胡床两相对，青灯影里听秋声。...
新诗
怀缪竹林
张汝勤
东风日日恼吟魂，相与论心客在门。
雨洗花光红透骨，风摇野烧翠留痕。
荣枯过眼归春梦，醒醉从人付酒尊。
输与先生专一壑，闲来得看竹生孙。...
过眼
寄徐秋涧
张汝勤
年来触事绝尘想，夜梦有时缘故人。
何日秋风归兴动，桂花香里着吟身。
秋风
徐秋涧·怀人渺渺数重山
张汝勤
怀人渺渺数重山，风月将秋入梦寒。
疑有清风生羽翼，去随明月倚栏干。

张汝勤的诗词名句全集
