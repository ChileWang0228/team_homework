诗人:释绍嵩
作品数目：375篇
朝代：宋代
诗人简介：释绍嵩，字亚愚，庐陵人。长于诗。今存《江浙纪行集句诗》七卷，系理宗绍定二年秋自长沙出发，访游江浙途中寓意之作。后应知嘉兴府黄尹元之请，主嘉兴大云寺。事见本集卷首...
<<生日·惠爱如春威似霜>> <<翠萝亭书事·万壑初收雨>> <<梅花十绝·自读西湖处士诗>> <<走笔酬黎德夫>> 
<<重经故人旧居>> <<至钱君瑞壶天因题云>> <<丈亭登舟有感>> <<赠闻人必大>> 
<<赠别张西叔之丰城>> 

释绍嵩的诗词全集

野眺有感·流落复蹉跎
释绍嵩
流落复蹉跎，生崖总几何。
羁游故交少，归思夜深多。
纵目怀青岛，遥天浸白波。
谁令贪眺睡，到处被诗磨。
青岛
和曾后臣·沉醉无期即是乡
释绍嵩
沉醉无期即是乡，暂偷闲卧老僧床。
纵游籍草花垂酒，陈迹题诗蜗篆梁。
故国山川皆梦寐，天涯形貌各昂藏。
芭蕉叶上三更雨，一阵疏来一阵狂。...
梦寐
生日·惠爱如春威似霜
释绍嵩
惠爱如春威似霜，家传活国有良方。
平章风物诗无敌，玉唾银钩十万行。
无敌
咏梅·古寺高楼暮倚栏
释绍嵩
古寺高楼暮倚栏，小梅零落雪欺残。
一枝带雨墙头出，乞与时人画裹看。
墙头
见张明府·声采当年陆士龙
释绍嵩
声采当年陆士龙，为官古雅少人同。
柱天勋业须君了，更用文篇续国风。
勋业
山居即事·气味闲中好
释绍嵩
气味闲中好，居疑与世分。
销愁何用酒，娱意莫如文。
穴暝云初上，山高日易曛。
近来心更静，清绝洗妖氛。
莫如
和将自然·岁月悠悠一梦中
释绍嵩
岁月悠悠一梦中，荣枯消得几何功。
宁为宇宙闲吟客，岂是江湖把钓翁。
山口断云怜旧路，沙边微雨湿孤蓬。
饭余鼓腹聊行乐，立尽疏帘落絮风。...
行乐
陪赵知府登桃岭山亭
释绍嵩
谁向云端着此亭，檐前树木映窗棂。
野田流水溅溅白，芳草随人段段青。
春服照尘连草色，云萝幽信寄茶经。
史君领客周遭看，锺送遥帆落晚汀。...
树木
答朋上人·争渡行人簇晚沙
释绍嵩
争渡行人簇晚沙，归舟天际暮云遮。
波生野水雁初下，竹映寒原日已斜。
剩欲出门追笑语，可堪垂白各天涯。
知公颇有奇章病，戏墨贻嘲栖暝鸦。...
垂白
舟发清江·稳泛一船东
释绍嵩
稳泛一船东，生涯真转蓬。
烟浮平野碧，波软夕阳红。
蒲树家家异，风光处处同。
回看苍木杪，眼界入云中。
处处
至禅居·得路到深寺
释绍嵩
得路到深寺，溪流镜样清。
微芳缘岸落，荒竹过墙生。
烘日浅深色，寒鸦断续声。
我来无旧识，素抱与谁倾。
寒鸦
生日·从容此日见清规
释绍嵩
从容此日见清规，玉佩琼琚杜拾遗。
携李转闻风教好，苍生从此得伸眉。
苍生
咏梅·风静寒塘花正开
释绍嵩
风静寒塘花正开，直须冰雪作梯媒。
时平不怕山荒寂，霜晓无人我独来。
咏梅·小瓶春色一枝斜
释绍嵩
小瓶春色一枝斜，天下无双独此花。
冰玉精神霜雪操，寂寥相对是仙家。
精神
咏梅·梅出稽山世少双
释绍嵩
梅出稽山世少双，月中疏影暗中香。
梦回仿佛三更后，卧见琼枝低压墙。
仿佛
解嘲十绝·崎巇世路九回肠
释绍嵩
崎巇世路九回肠，两鬓年深一镜霜。
身事龙锺应是分，谁知贫乐异寻常。
寻常
解嘲十绝·中年养病只吟诗
释绍嵩
中年养病只吟诗，心迹悬知两崛奇。
莫笑吾侬耽此癖，镜中赢得鬓成丝。
心迹
见张明府·宏博自居韩柳前
释绍嵩
宏博自居韩柳前，素王妙道况亲传。
圣朝未有徐州相，莫读当时归去篇。
徐州
酬颜对闻监税
释绍嵩
地僻春来静，孤山夕照余。
深惭长者辙，新欠故人书。
有酒招元亮，无人诵子虚。
相从又相别，意绪各何如。
子虚
翠萝亭书事·万壑初收雨
释绍嵩
万壑初收雨，鸦声唁客劳。
溪寒鱼队散，秋静鸟行高。
碧嶂前兼后，青猿断更号。
卷帘双眼远，绕舍绿周遭。
梅花十绝·自读西湖处士诗
释绍嵩
自读西湖处士诗，寻芳长恨见花迟。
前程笑到山多处，竹裹横斜一两枝。
前程
山居即事·径转危峰逼
释绍嵩
径转危峰逼，遍令两眼明。
凉风吹咏思，幽竹送寒声。
砧响家家急，溪阴寸寸生。
含情不得语，拂石记闲名。
题印上人关外山水图
释绍嵩
一源淳朴异山川，一簇人家起暮烟。
世乱不妨松偃蹇，客程依旧水潺湲。
云横新塞遮秦甸，树荫澄江入野船。
闻说函肴犹险在，为师怀想几凄然。...
澄江
舟中戏书·乔木荒城古渡头
释绍嵩
乔木荒城古渡头，鸟啼花落水空流。
从吾所好烟波上，祗在船中老便休。
烟波
舟中口号·阖皁风烟外
释绍嵩
阖皁风烟外，残蝉送客愁。
云连平地起，水带断槎流。
树隐重重竹，江呈岸岸秋。
晚来供望眼，微径杂归牛。
重重
知府黄寺簿生日
释绍嵩
自笑无机触事真，衰迟犹许望光尘。
此邦若有诛茆地，乞借风波起涸鳞。
风波
生日·文章士海已多传
释绍嵩
文章士海已多传，供奉班中须此贤。
美化事多难讽诵，自宜松鹤伴长年。
供奉
游何山·绿草闲深院
释绍嵩
绿草闲深院，繁花的的开。
卷帘当白昼，辞洞恋青苔。
燕掠平芜去，人从瀑布来。
林间清话久，杜宇一声催。
瀑布
解嘲十绝·不知经世意如何
释绍嵩
不知经世意如何，转看人情败意多。
赖有好山供客眼，此生吾亦未蹉跎。
蹉跎
受辟·天下无双双井黄
释绍嵩
天下无双双井黄，妙龄联辔战文场。
东南一尉癯负外，请试君方肘后方。
东南
受辟·风流文采旧家声
释绍嵩
风流文采旧家声，玉尘高谈四座倾。
他日亲知问官况，三年民戴尉曹清。
亲知
尚书·自挽狂澜制百川
释绍嵩
自挽狂澜制百川，致君何日不尧年。
由来八座尚书贵，盛事骎骎海内传。
尚书
咏梅·竹裹梅花映白头
释绍嵩
竹裹梅花映白头，梅花欲动忆吾州。
只今且为梅花醉，试问梅花可忍不。
梅花
送别永上人·四海无拘系
释绍嵩
四海无拘系，飘然不可留。
泄云分叠巘，落日满行舟。
举世谋三窟，余生老一丘。
对床清约在，后会必经秋。
余生
山居即事·碧树高岩底
释绍嵩
碧树高岩底，柴门引径斜。
采茶寻远涧，护药插新笆。
澄水含斜汉，寒空散晚霞。
寂寥无与晤，聊欲玩烟花。
晚霞
山居即事·老去慵仍甚
释绍嵩
老去慵仍甚，幽欢良自如。
性将时共背，身与世俱疏。
水色含群动，秋容淡夕虚。
惬心皆乐事，真作野人居。
惬心
山居即事·山色堆蓝重
释绍嵩
山色堆蓝重，风烟野外嘉。
与闲为活计，祗者是生涯。
虽有明时约，端无外物华。
人生贵知足，此兴未尖赊。
知足
曲江野眺·偶来清赏曲江头
释绍嵩
偶来清赏曲江头，人自无言水自流。
欲作新诗图画取，乱峰寒木更孤舟。
图画
走笔酬黎德夫
释绍嵩
索寞门长掩，图书是旧贫。
无因从发药，有命懒谋身。
寥落悲前事，英雄叹后尘。
裁诗托幽思，幽思忽相亲。
英雄
重经故人旧居
释绍嵩
五字研成举世传，醉吟朝夕在樊川。
江南海北三千里，雨散云飞二十年。
壁上尘黏蒲叶扇，镜中人入洞庭烟。
倦游客子心无际，遐想星轺思惘然。...
遐想
至钱君瑞壶天因题云
释绍嵩
林下中餐后，登临思渺然。
扪萝循鸟道，着屐到壶天。
要地无闲日，新晴有乱蝉。
主人贪贵达，灯火照青编。
灯火
丈亭登舟有感
释绍嵩
未厌长为客，孤舟趁夜行。
不唯山水乐，颇觉梦魂清。
风缓帆舒卷，云行月送迎。
劳生谁独免，空复叹劳生。
舒卷
赠闻人必大
释绍嵩
长日林皋独醉吟，久贫如得顾家金。
属文想见翻新样，执卷犹闻惜寸阴。
世上纷纷蛮与触，胸中历历古兼今。
有时出纵风烟步，多谢携筇数访寻。...
历历
赠别张西叔之丰城
释绍嵩
有客功名累，萧萧逐转蓬。
丰城千里外，茅屋万山中。
杨柳萦桥绿，秋梨绕地红。
登临虽未并，谈笑会当同。
登临
横翠亭书怀
释绍嵩
小葺茅茨紫翠间，门当宫道不曾关。
剪裁风月聊堪醉，奔走尘寰出老颜。
半局残棋消白昼，十年归梦满青山。
江城今可徘徊处，莫怪频频此往还。...
白昼
酬王主簿示道中所作
释绍嵩
蓼花红淡苇条黄，洛岸秋晴夕照长。
雪羽褵褷立倒影，酒旗摇曳出篁。
云边雁断湖边月，圩上人牵水上航。
输与能诗王主簿，每行吟得好篇章。...
花红
次韵朱国器秋夜之什
释绍嵩
二水奔奔鸣屋除，山川澄净九秋余。
故人相见自青眼，病叟中间已白须。
风射破窗灯易灭，鹤归乔木月难呼。
政须送与王摩诘，画我凭栏觅句图。...
乔木
次韵曾后俊臣即事
释绍嵩
柳暗人家水拍堤，人家随处有柴扉。
草中白道穿村去，门外黄尘扑面飞。
返照未沉僧独往，暮山时见鸟双归。
风从北户来披拂，暗递花香入客衣。...
披拂
登城·奔走倦尘埃
释绍嵩
奔走倦尘埃，登临亦快哉。
江城含变态，踪迹共徘徊。
古殿桐阴合，秋山晚翠开。
相逢吟未足，更拟上高台。
相逢
走笔代颜西叔次途中即事之什
释绍嵩
逦迤前冈压后冈，鸟鸣山馆客思乡。
孤村树色昏残雨，满耳蛙声正夕阳。
对酒已成千里客，怀人空结九回肠。
平生忧患谙偿遍，乃避红尘是所长。...

释绍嵩的诗词名句全集
