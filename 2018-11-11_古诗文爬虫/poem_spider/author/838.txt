诗人:桑悦
作品数目：75篇
朝代：明代
诗人简介：桑悦（1447-1513）明代学者。字民怿，号思亥，南直隶苏州府常熟（今属江苏）人。成化元年举人，会试得副榜。除泰和训导，迁柳州通判，丁忧，遂不再出。为人怪妄，好为大言，以孟子自况，谓...
<<感怀诗·剑气冲斗牛>> <<会试感怀>> <<同丁秋官凤仪夜坐>> <<书事·忽闻朝报下銮坡>> 
<<闻邸报有感>> <<送春·年换朱颜去>> <<赠萧时清>> <<秋雨初过即景写兴>> 
<<题画·浮云出没吞遥岑>> 

桑悦的诗词全集

感怀诗·剑气冲斗牛
桑悦
剑气冲斗牛，茂先能暗识。
如何迷大权，不见台星坼。
人事既宕冥，天象焉昭晰。
我既乏世用，丱丱安卑职。
天高无厚风，卑楼羽翰戢。
平生经世念，直与日月息。
他时明经中，幸免书隐逸。...
平生
小游仙·日轮赫赫起东溟
桑悦
日轮赫赫起东溟，真火抽添养白庭。
汤谷萧萧万竿竹，裁书少昊借秋声。
萧萧
感怀诗·岭峻波深深
桑悦
岭峻波深深，世路多险巇。
推山塞溟渤，大地无成亏。
阔步任所适，万里皆平夷。
古道本如此，夜梦随轩羲。
无成
会试感怀
桑悦
骨肉乐完聚，贫贱生别离。
连年远行役，心死精力疲。
世途所履历，半篇《北征》诗。
兹行怀倍恶，重与诸子辞。
大女甚哽咽，欲语声不随。
意云爷早返，免我日夜思。
次子病初起，阿母亲扶...
老少
同丁秋官凤仪夜坐
桑悦
哦诗北斗下，清夜殊未央。
长天捩孤影，一雁东南翔。
我心如风露，夏夜亦清凉。
况对秋月坐，肌骨沁寒光。
清凉
书事·忽闻朝报下銮坡
桑悦
忽闻朝报下銮坡，对酒临风发浩歌。
堪象神功为大武，敢将圣德比元和。
江湖一夜涛声息，山岳千年喜气多。
虮虱小臣心万里，痴将《周礼》暗编摩。...
喜气
闻邸报有感
桑悦
邸报云云天上堕，致政诸公春梦破。
回思多士战礼闱，方向邯郸枕间卧。
先生观尽今古戏，真宰讶予双眼大。
仪秦颊舌鸟关关，许史焰光萤个个。
牛溲世事博孤笑，蝉翼人情消一唾。
孟坚...
世事
送春·年换朱颜去
桑悦
年换朱颜去，春抛绿酒归。
孤身类蓬转，老眼看花飞。
愁里成新咏，闲中简旧非。
丁宁初夏雨，好长故山薇。
眼看
赠萧时清
桑悦
十里螺湖如掌平，开门正挹沧浪清。
偶逢道士赠丹诀，闲课山童抄酒经。
昼长燕子飞入户，春尽树阴铺满庭。
近来闻说有奇事，卖药修琴曾到城。...
树阴
秋雨初过即景写兴
桑悦
凉雨初过白苎轻，夕阳疏影漏中庭。
《四愁》自比张平子，《六笑》堪怜范茂明。
丛竹喧嚣风未定，乱蝉喑哑月初生。
挑灯谩把《离骚》读，一念灵修万古情。...
月初
西昌闲步
桑悦
领得春风十载闲，官居更觉近林泉。
儿童尽解迎康节，魑魅犹知喜谪仙。
蝶舞莺歌随酒盏，云情雨意护诗篇。
傍人欲问经纶事，笑指烟花似锦川。...
诗篇
小游仙·浮鹄山深尽水仙
桑悦
浮鹄山深尽水仙，席红似向火中眠。
春闲置酒邀龙女，新截珊瑚造海船。
珊瑚
游仙·月朔衣文绣
桑悦
月朔衣文绣，长夜游禁苑。
列宿吐微铓，乘昏造虚馆。
琼楼足清寒，欲进更蹇蹇。
闻说九霄上，皓魄四时满。
黄文邀我游，兰路肃吹管。
何愁失照灼，弦望谅不远。
时去莫我留，更尽更展转。...
四时
和陶杂诗·朝居白屋内
桑悦
朝居白屋内，暮上青云端。
有如出谷鸟，日日望高迁。
我独拙于用，神往箕山巅。
晞发星杓下，沆瀣供三餐。
谋身自有策，拯物怅无缘。
谁知曹子建，老作《处女篇》。...
处女
感怀诗·长江有鱼目
桑悦
长江有鱼目，圆明映清秋。
穿缀作环佩，映带珊瑚钩。
北海波浩荡，风逆无行舟。
鲛人数行泪，滴滴沉中流。
无行
感怀诗·沧海无淫秋
桑悦
沧海无淫秋，县圃无阳春。
闭关有余辉，素心怀美人。
佩以干霄兰，太阶缀为绅。
积孚动盈缶，下女不可亲。
丹朱凭房后，夷羿妻洛神。
一笑送今古，只用衔悲辛。...
悲辛
感怀诗·侯巴爱鼓瑟
桑悦
侯巴爱鼓瑟，伯牙解鸣琴。
师旷聪可塞，史妠声宜瘖。
齐人适寰宇，耳惬临淄音。
休哉大方士，宅心冥古今。
寰宇
感怀诗·子牙钓渭滨
桑悦
子牙钓渭滨，不能结网罟。
智哉孙叔敖，乘马忘牝牡。
庭除斩鲜新，山林委苍莽。
圆通应世士，迂疏笑千古。
山林
感怀诗·梧桐片月堕
桑悦
梧桐片月堕，袅袅凉风生。
日中转炎燠，霜雪凝暗零。
手抟初月光，遥寄千里情。
天晴三五夜，是妾寸心明。
月光
感怀诗·藤蔓附高树
桑悦
藤蔓附高树，宛转寻柯条。
无心若有知，蔑目见自超。
稚松植盆盎，自约几许高。
久安色菁郁，何意干云霄。
我生绝巧识，长大随所遭。
鹏鷃各自足，小大随逍遥。...
云霄
题画·浮云出没吞遥岑
桑悦
浮云出没吞遥岑，小亭日日闲秋阴。
美人如玉不可见，松子自落空山深。
松子
按县·虎士罗立群吏趋
桑悦
虎士罗立群吏趋，官人端坐如塑泥。
儿童妇女尽嗟叹，传言应诺声何齐。
思玄先生今古眼，大观晋楚如醯鸡。
贫为微官出按县，忍作傀儡随人提。
身边立侍两童子，情话终日贪黔黎。
自书...
终日
久雨春寒殊甚杜门不出触景兴怀和文公月夜述
桑悦
阴雨压春意，坐怯衣裳单。
骚经旧香草，想绿沅湘间。
云深翠凤杳，天阔苍虬寒。
轩軿几时驾，长往游君山。
衣裳
宿山寺·夜宿山中寺
桑悦
夜宿山中寺，翛然物外情。
倚松僧意静，浮竹佛香清。
昏鼠窥灯出，饥乌近钵鸣。
小池生泡沫，似劝学无生。
泡沫
予既调柳宪长林君待用以书来云柳州山林子厚
桑悦
三载星沙作宦游，每逢山鸟话绸缪。
鹧鸪知我行不得，杜宇劝人归去休。
泛月诗成湘水夜，看云兴入大沩秋。
安心此日无言语，肯与宗元竞柳州。...
言语
同王如斋挥使金宗秩上舍暮春郊行
桑悦
单衣初试觉身轻，云淡风和雨乍晴。
墨泼小池科斗乱，簧调深院栗留鸣。
飞花逐马疑招饮，落絮依人似送行。
余景老来偏爱惜，可堪白日去无情。...
飞花
咏老人灯
桑悦
鹤发垂肩俨寿星，儿童扶立耀门庭。
存如掣电何须计，生已垂光不足惊。
虚火上冲心即烁，酸风斜拂眼还明。
繁华阅尽俱萤爝，自许焚身入化城。...
繁华
咏老人灯·假合分明两鬓秋
桑悦
假合分明两鬓秋，鲍郎衫袖带膏油。
衰颜自分随灰灭，急景何妨秉烛游。
得火常时能暖腹，避烟终夜只摇头。
却疑南极星辰现，一点光芒落海陬。...
光芒
西昌闲步·双足能行胜小车
桑悦
双足能行胜小车，西昌城里尽吾家。
邻僧相约尝新茗，园叟频邀看好花。
文变何须论虎豹，书狂常恐化龙蛇。
晚来占断长天景，闲倚西风送落霞。...
西风
小游仙·胸藏星宿是天文
桑悦
胸藏星宿是天文，暗坐光腾五岳云。
侵晓清都挥彩笔，欲书制诰赐茅君。
天文
小游仙·第一修文是子渊
桑悦
第一修文是子渊，五云阁吏敢争先。
谁传玉诏宣长吉，天上才华黜鬼仙。
才华
小游仙·仙童惊报笔生花
桑悦
仙童惊报笔生花，万丈长虹缬彩霞。
独进词头三百卷，承恩常醉玉皇家。
玉皇
小游仙·仙班济济侍宸官
桑悦
仙班济济侍宸官，袖拂红云跨彩鸾。
笑约玉皇香案吏，禹余宫里借花看。
香案
小游仙·钧天寂寞帝悲伤
桑悦
钧天寂寞帝悲伤，下界文章日月光。
欲召昌黎归侍从，特宣玉诏遣巫阳。
侍从
小游仙·彩霞公署玉楼前
桑悦
彩霞公署玉楼前，上界尊严紫府仙。
偏记诗仙闲过失，长庚谪后又庭坚。
长庚
小游仙·云浮碧落似轻尘
桑悦
云浮碧落似轻尘，散步闲过析木津。
莫讶神光生两舄，天行是处蹑星辰。
星辰
小游仙·白云为被彩霞毡
桑悦
白云为被彩霞毡，高枕常凌倒景眠。
却怪两灯常下照，不知日月丽中天。
日月
游仙·少年负奇气
桑悦
少年负奇气，仗剑行九州。
日月委菁鬓，风霜粘紫裘。
湛湛清泠渊，日暮思回舟。
几宿山水窟，梦寐钧天游。
路逢庞眉翁，云是古许由。
相携眺荒冢，迷骨高于丘。
箕山乃蓬岛，颍水即弱流。...
风霜
和陶杂诗·江深深为渊
桑悦
江深深为渊，山高高作岭。
江山有定名，渊岭非外景。
兼命体俱温，单性形自冷。
万物易销铄，独有理气永。
忽然幻吾形，何处来此影。
形影共出入，鞍辔随马骋。
欲游造物初，取路在闲静。...
造物
和陶杂诗·薄宦难展拓
桑悦
薄宦难展拓，乞身须未老。
素质离染肆，皓皓自堪保。
扳援青云驾，此心如火燥。
匋颜向东市，悔不臂鹰早。
梧桐生夕阴，白月在怀抱。
休嗤应世拙，用以存吾道。...
梧桐
和陶杂诗·云布始成雨
桑悦
云布始成雨，事立在能豫。
厚风催大翼，始可图南翥。
半生经世念，暗逐水流去。
与世既以疏，于身亦何虑。
伊吕康四海，此身已难如。
州县吏徒劳，庙堂人要住。
大亏山林宽，而有容我处。...
徒劳
和陶杂诗·闻有治世音
桑悦
闻有治世音，心中便欢喜。
既为世上人，岂不关世事。
飓风动边徼，此外不留意。
无衣御严冬，只望春阳驻。
龙钟跛蹶徒，乘马诧行驶。
安得双足下，常把四蹄置。...
龙钟
和陶杂诗·梧桐一叶堕
桑悦
梧桐一叶堕，落木期已迫。
欲观四海秋，驱车临广陌。
路逢无愁人，举觞浮以白。
授衣节将届，少昊又为客。
安得留太和，四季以为宅。...
太和
感怀诗·鹦鹉囚于舌
桑悦
鹦鹉囚于舌，正平累于赋。
琐笼知暗哂，能言君再误。
不见孔颖达，善讲伏深祸。
皇天祚圣明，儒绅纵高步。
圣明
感怀诗·伊尹任烹鹄
桑悦
伊尹任烹鹄，神尧责牵羊。
置隼蒿棘下，俯看尺鷃翔。
人生各有能，经世属贤良。
欲泛瑶池驾，笑举王母觞。
轻车驾骐骥，庶以周八荒。...
瑶池
感怀诗·仲堪昔行役
桑悦
仲堪昔行役，夜宿岐山岑。
明月照梧桐，上有蟋蟀吟。
何幸两尘耳，听此垂天音。
凤凰噤不语，灭影扶桑阴。
重华去已远，寂寞千仞心。...
凤凰
感怀诗·东园有奇花
桑悦
东园有奇花，容姿鲜灼灼。
虽是春风开，亦是春风落。
甘霖被郊原，蔓草轻兰药。
所以高冈松，无言树寥廓。
春风
感怀诗·深山有巨樗
桑悦
深山有巨樗，魄旄附生身。
两气合长养，危柯切层云。
王尔栋清庙，贞腐迷赝真。
爪深未穷底，摧折俱为薪。
荀卿依黄歇，宗元厚叔文。
面风运长帚，身豫蒙尘氛。
登天苟无阶，碧海垂丝纶。...
深山
感怀诗·猎猎朔风急
桑悦
猎猎朔风急，吹尘杂沙砾。
孤雁声嗷嗷，土墓无行迹。
圣主劳遣钺，推车度遥域。
制胜在帏幄，接刃岂中策。
四郊正萧索，墙下草如织。
色干在俄顷，群阴方用职。
逆推离子远，顺数逢亥极。...
俄顷
感怀诗·神女隐巫山
桑悦
神女隐巫山，重帏罩烟雾。
咳唾堕珠玉，云雨随矩步。
渚宫积妖冶，恩幸怨迟暮。
襄王无正梦，宋玉虚成赋。

桑悦的诗词名句全集
