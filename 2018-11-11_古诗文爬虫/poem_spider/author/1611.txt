诗人:朱芾
作品数目：4篇
朝代：明代
诗人简介：朱芾字孟辩，自号沧洲生，华亭（今上海松江）人。洪武初以征聘至官编修，改中书舍人。工词章、翰墨之学，真、草、篆、隶，清润犹劲，风度不凡。以所书瘗之细林山中，题曰篆冢。善画...
<<赋得秦淮送宋仲珩>> <<寄张子政>> <<自题芦洲聚雁图>> <<为志学聘君题惠麓秋晴图>> 


朱芾的诗词全集

赋得秦淮送宋仲珩
朱芾
春涨晓沄沄，空明澹孤屿。
中流送行舟，绿波渺南浦。
鸥从青镜下，人立沧溟语。
素縠漾凉飙，圆纹散疏雨。
桃叶怀旧题，后庭歌吊古。
因之寄离情，前洲采芳杜。...
怀旧
寄张子政
朱芾
野政老人隐者流，清溪绕屋似愚沟。
自编蒲叶作素简，时泻松花洗玉舟。
仲连未遽蹈东海，孺子还复栖南州。
别来清事想不废，诗成应画李营丘。...
孺子
自题芦洲聚雁图
朱芾
夜窗听雨话巴山，又入潇湘水竹间。
满渚冥鸿谁得似，碧天飞去又飞还。
为志学聘君题惠麓秋晴图
朱芾
第二泉头坐晚晴，满林松籁杂谿声。
涤烦老去卢鸿一，谢俗归来卫叔卿。
未必《茶经》随火化，拟寻茅屋待春耕。
卧游画里违清赏，裹茗它年石上烹。...

朱芾的诗词名句全集
