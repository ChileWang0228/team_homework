诗人:危进
作品数目：3篇
朝代：明代
诗人简介：危进[明]字伯明，金溪（今江西金溪）人。素（一三o三至一三七二）子。书法有父风。工诗，列光岳英华三体诗中。...
<<谢许炼师惠图书>> <<题饶孟持所藏赵希远画渚宫图>> <<送人之七闽宪副>> 

危进的诗词全集

谢许炼师惠图书
危进
茅山许史旧诸孙，还向仙台卧白云。
竹外画沙迷鹤迹，花间引水泛鹅群。
苍崖翠刻金书字，丹井银床玉篆文。
科斗早收东观上，几人相倚播清芬。...
清芬
题饶孟持所藏赵希远画渚宫图
危进
罨画栏围响屟廊，流苏帐幔郁金堂。
玉龙剩注千钟酒，金鸭浓熏百和香。
院宇鸣秋霜叶赤，轩窗破晓露花黄。
旧时行乐今看画，烟月芦汀雁几行。...
行乐
送人之七闽宪副
危进
七闽风景异江乡，岭徼缘云去路长。
绿涨蛮溪榕叶暗，红蒸海日荔枝香。
花间弹舌调鹦鹉，月下吹箫引凤凰。
行乐未终淹壮志，轺车行处起秋霜。...

危进的诗词名句全集
