诗人:释道谦
作品数目：14篇
朝代：宋代
诗人简介：释道谦，号密庵，俗姓游，建寧（今属福建）人。住开善寺。为南岳下十六世，径山宗杲禪师法嗣。《嘉泰普灯录》卷一八、《五灯会元》卷二○有传。今录诗八首。...
<<芙蓉·三秋犹解强颜红>> <<画山水扇>> <<蚊龙笔架>> <<小楼·瓦叠鱼鳞栋展虹>> 
<<桂花·绝怜月殿好根荄>> <<压书石鱼>> <<送道友·二三尺雪山藏路>> <<颂古·贤圣劫来未曾杀>> 
<<颂古·四个没意智汉>> 

释道谦的诗词全集

颂古·贤圣劫来未曾杀
释道谦
贤圣劫来未曾杀，而今断这一刀休。
果然葛怛胸中落，笑杀灵山老比丘。
灵山
颂古·华岳三峰翠插天
释道谦
华岳三峰翠插天，上头无路可跻攀。
不知谁有神仙手，折取峰头十丈莲。
神仙
芙蓉·三秋犹解强颜红
释道谦
三秋犹解强颜红，绝好清晨风露中。
不许涉江入错认，凌波著土两家风。
三秋
画山水扇
释道谦
岩脉交横簇乱峰，颠崖悬绝隐仙翁。
不须远看连天色，尽在吾人掌握中。
连天
送道友·二三尺雪山藏路
释道谦

二三尺雪山藏路，一两点花春到梅。
将此赠君持不去，请君收拾早归来。

收拾
颂古·太平时节岁丰盈
释道谦
太平时节岁丰盈，旅不赍粮户不扃。
官路无人夜无月，唱歌归去恰三更。
时节
蚊龙笔架
释道谦
轩昂头角似真龙，偃仰毛锥有许功。
直等主人投笔去，定应腾踏入云中。
轩昂
小楼·瓦叠鱼鳞栋展虹
释道谦
瓦叠鱼鳞栋展虹，清虚容膝小楼东。
帘高甍耸朝迎日，窗静櫺疏昼卷风。
岑远暮岚屏隐映，月残晓影玉玲珑。
纱幮一枕华胥梦，看取逍遥田舍翁。...
玲珑
桂花·绝怜月殿好根荄
释道谦
绝怜月殿好根荄，流入人间次第开。
只有君家双种好，馨香曾达九天来。
馨香
压书石鱼
释道谦
凿石镌成一对鱼，风流未数玉蟾蜍。
化时换上腰金袋，记取灯窗压尽书。
记取
颂古·四个没意智汉
释道谦
四个没意智汉，做处总无畔岸。
一状领过阶前，与伊据款结案。
结案
颂古·浩浩长江际碧空
释道谦
浩浩长江际碧空，片帆高挂便乘风。
快哉不费纤毫力，万里家乡咫尺通。
纤毫
颂古·谁家饭挂空梁
释道谦
谁家饭挂空梁，指与小儿令看。
解开即是灰囊，当下命根便断。
小儿
颂古·卖尽田园彻骨贫
释道谦
卖尽田园彻骨贫，不知何处可容身。
楼头浪荡无拘检，铁笛横吹过洞庭。

释道谦的诗词名句全集
