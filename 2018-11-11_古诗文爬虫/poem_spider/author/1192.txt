诗人:史谨
作品数目：10篇
朝代：明代
诗人简介：史谨，[明]（约公元一三六七年前后在世）字公谨，昆山人。生卒年均不详，约元末前后在世。洪武初，因事谪居云南。后用荐为应天府推官。降补湘阴县丞。寻罢归，侨居金陵，躭吟咏，工...
<<湘江夜泊>> <<九日次周县宰韵>> <<题画·数株烟柳绿毵毵>> <<过七星关>> 
<<宿洞庭庙>> <<书铁炉驿>> <<过扬州·长空开霁晚霞明>> <<桃叶渡·重经古渡立斜曛>> 
<<直房闻桂香>> 

史谨的诗词全集

湘江夜泊
史谨
扁舟载月下三湘，露渚风来杜若香。
一片秋声无处着，和愁散入水云乡。
扁舟
过扬州·长空开霁晚霞明
史谨
长空开霁晚霞明，篷底淮山隔岸青。
鸦散黑云为阵势，枫飘红雨作秋声。
蕃釐玉树应无种，东阁官梅尚有名。
惆怅牧之招不得，与谁同醉竹西亭？...
玉树
书铁炉驿
史谨
铜鼓营前日欲西，铁炉冈下鹧鸪啼。
却怜迢递南来使，万壑千崖入甯溪。
前日
九日次周县宰韵
史谨
映水芙蓉簇绛霞，水边开宴坐临花。
秋娘老去风流尽，系臂犹悬一缕纱。
风流
桃叶渡·重经古渡立斜曛
史谨
重经古渡立斜曛，愁见桃花两岸春。
欲向东风唱桃叶，江边怕有别离人。
东风
题画·数株烟柳绿毵毵
史谨
数株烟柳绿毵毵，两岸青山起暮岚。
多少天涯未归客，却从画里看江南。
天涯
过七星关
史谨
万里投南徼，层关度七星。
岭云和瘴黑，木叶向冬青。
路远家难问，愁多酒易醒。
相逢但樵牧，何以慰飘零。
相逢
宿洞庭庙
史谨
山势如龙入洞庭，仙人楼阁倚青冥。
钟声缥缈连三界，云气苍茫护六丁。
胡蝶梦回山月晓，鲤鱼风起浪花腥。
无因得受还丹术，自把长镵采茯苓。...
浪花
直房闻桂香
史谨
松阴池馆昼偏凉，何处飘来桂子香。
起傍雕阑看秋色，广寒宫殿近昭阳。
秋色
蜀中道中
史谨
盘盘鸟道接峨嵋，剑阁横空北斗低。
羁思不堪过夜半，万山深处一猿啼。

史谨的诗词名句全集
