诗人:马之纯
作品数目：92篇
朝代：宋代
诗人简介：马之纯（1053-1128）字师文，又字莹夫，号茂陵，晚年改号竹轩，别号野亭，学者称野亭先生，婺州东阳人。弱冠登孝宗隆兴元年进士第，授福州司法参军，历知徽州，焕章阁侍制，承议郎充江南...
<<青溪·人道青溪有九曲>> <<秦淮·城中那有大川行>> <<咏台城·吴时后苑晋宫城>> <<白鹭亭和人韵>> 
<<祀马将军竹枝辞>> <<青溪·人日泛青溪>> <<拟岘亭诗>> <<灵和殿前蜀柳>> 
<<蒋山太平兴国禅寺>> 

马之纯的诗词全集

青溪·人道青溪有九曲
马之纯
人道青溪有九曲，如今一曲仅能存。江家宅畔成花圃，东府门前作菜园。登阁尚堪观叠嶂，泛舟犹可醉芳樽。料应当日皆无恙，苕霅潇湘不足言。...
泛舟
秦淮·城中那有大川行
马之纯
城中那有大川行，惟有秦淮入帝城。十里牙樯并锦缆，万家碧瓦与朱甍。船多直使水无路，人闹不容波作声。流到石头方好去，望中渺渺与云平。...
石头
灵和殿前蜀柳
马之纯
此柳栽从蜀郡移，宫中诸柳不能垂。只缘草木根灵异，非是乾坤雨露私。轻似行云清似水，软于吹絮细于丝。风流可爱如何比，最是风生月上时。...
风流
晋谢将军庙
马之纯
苻秦亲自到淮淝，真有回山倒海威。只遣八千精锐去，能令百万败亡归。虽从太傅求方略，要是将军识事机。庙食如今知几岁，英风隐隐动窗扉。...
将军
陆机宅·只闻二陆住华亭
马之纯
只闻二陆住华亭，却有书堂在秣陵。如此弟兄无比拟，翕然京洛有声称。辨亡著论真难及，受命专征若易能。十万河桥俱溃散，儒生虚语不堪凭。...
华亭
白鹭亭和人韵
马之纯
一见斯亭喜可知，风来拂拂更清微。青山坐处天开画，白鹭飞时雪满矶。何必搜奇效康乐，正应得句似玄晖。最怜别浦潮生后，须有征帆万点归。...
白鹭
蒋山太平兴国禅寺
马之纯
凌晨同作蒋山游，细雨丝轻雾不收。谢得东风如有意，故教晴色渐盈眸。松阴十里青丝障，石磴千层白玉楼。弥望宽平如有此，故应常作帝王州。...
兴国
烽火台·此到西陵路五千
马之纯
此到西陵路五千，烽台列置若星连。欲知万骑还千骑，只看三烟与两烟。不用赤囊来塞下，可须羽檄报军前。如何向日缘褒姒，无事蓬蓬火又燃。...
蓬蓬
竹枝辞·曹州孽火遍烧天
马之纯
曹州孽火遍烧天，不见兵车只汉川。若得将军把关要，鸦军不用过山前。
把关
石麒麟·石虎石羊还石人
马之纯
石虎石羊还石人，此间独有石麒麟。定应侧近藏陵墓，仗此威灵护鬼神。一石琢成高且大，两头相望俨如真。参天宰木知何在，今与渔樵作四邻。...
麒麟
四航·要识当时朱雀航
马之纯
要识当时朱雀航，秦淮岸口驾浮梁。既为铜雀施重屋，又作璇题揭上方。波底净涵楼阁影，桥间望断水云乡。不知此处今何在，须有遗基在两傍。...
朱雀
披香殿·绣栭藻井柏为梁
马之纯
绣栭藻井柏为梁，翡翠帘栊映璧璫。宝篆烟云凝馥郁，华林锦绮竞纷芳。荷花永昼湘江静，桂子西风陌路长。最是春衣裁已就，领巾飘动尽天香。...
藻井
晋阴山庙·相君一日到郊坰
马之纯
相君一日到郊坰，步骑俄逢十数兵。拂晓见来殊隐约，中宵梦此极分明。阴山血食当知我，晋帝南巡适从行。事既奏闻因立庙，坡坨亦复享嘉名。...
阴山
栽松岘·钟山山上亦僮僮
马之纯
钟山山上亦僮僮，吏课何妨使种松。还似农桑分殿最，亦如榆柳计功庸。初时出土平如荠，后日横空矫似龙。每见路傍多合抱，不知手植是谁侬。...
钟山
咏台城·吴时后苑晋宫城
马之纯
吴时后苑晋宫城，见得当时似玉京。往事茫茫同水远，长郊渺渺与云平。珠玑常向耕锄得，禁御今为陌路行。只有月华还似旧，徘徊花上听寒更。...
陌路
横塘·如今何处是横塘
马之纯
如今何处是横塘，在府城南淮两旁。魏蜀两都皆不似，蓬莱三岛足相方。乌衣巷口排金屋，朱雀桥边立粉墙。有底繁华难说似，何妨把作画图张。...
朱雀
桂岭·桂花千树占嵌岩
马之纯
桂花千树占嵌岩，绝用淮南一小山。竽籁有时味木末，天香无限满人间。悬知彼处有金粟，为见如今闻麝兰。蹑磴缘崖期采摘，分明如向月中攀。...
桂花
祀马将军竹枝辞
马之纯
倒指于今四百年，竹间祠宇尚依然。藤萝挂木长如旆，苔藓侵堦碧似钱。
将军
青溪·人日泛青溪
马之纯
人日泛青溪，青溪曲易迷。船回波上下，帘卷日东西。景物行行见，壶觞处处携。浮航消得醉，极目水云低。
处处
拟岘亭诗
马之纯
吾县西岘峰，亭以拟岘名。尝见父老说，寺中有碑铭。昔晋殷仲文，作郡有政声。去而人思之，屐齿有余荣。作闻诸老说，此事不可凭。臣子从弑逆，罪合五鼎烹。桓玄在荆州，世为晋公卿。一朝睨...
荆州
天禧寺阿育王塔
马之纯
两山回处是为干，有塔亭亭高似山。不但装严增梵刹，可能形胜助城关。灯明星斗挂林木，铃动天风吹佩环。陌上行人遥见此，有时东往又西还。...
林木
白鹭亭·白鹭亭前白鹭飞
马之纯
白鹭亭前白鹭飞，山如屏障水如围。水中独立鸾窥镜，沙上群行雪满矶。白日不来争碧树，有时同往送斜晖。江山得此方成画，撩得游人不忆归。...
白鹭
凤凰台·凤凰不见只宽台
马之纯
凤凰不见只宽台，底事台存凤不来。应到缑山还且住，定游阿阁不能回。江山不改当时旧，宾客何妨尽日陪。待作箫声勾唤处，有时飞舞下云堆。...
凤凰
二十四航·秦淮二十四浮航
马之纯
秦淮二十四浮航，何似高高虹作梁。恐有兵戎来暮夜，可除扳索当城隍。淮深尚欲横鞭渡，河广犹将一苇杭。好是维持令有道，却将夷狄守封疆。...
封疆
焚衣街·玉指亲裁五彩衣
马之纯
玉指亲裁五彩衣，尚方工作极纖奇。看来亡国都缘此，爇向通衢了不遗。鹬羽化为青烧去，雉头还有紫烟随。更须大字书华表，要使将来尽得知。...
五彩
独足台·无端独足上高台
马之纯
无端独足上高台，以纵咮纵横作字来。茂草为灰犹可解，朱门傍水直难猜。宫城后向烟中尽，府第不当洛口开。洪范五行刘向传，莫言其说尽迂迴。...
上高
断碑·百尺丰碑立路南
马之纯
百尺丰碑立路南，尽停车马试来看。不知神道是谁墓，为问康王何休官。初谓流传须悄永，安知磨灭已漫漫。姓名不足标青史，休把将来碇石看。...
丰碑
东冶亭·旧时只说东西冶
马之纯
旧时只说东西冶，今日转为长短亭。无奈梅花临水白，可堪柳色向人青。十分潋滟苦难把，三叠凉谁忍听。不道离愁堆满屋，往来车马放教停。...
旧时
促妆钟·禁鼓城头报五更
马之纯
禁鼓城头报五更，景阳楼上打钟声。只疑仿佛天将晓，不省徘徊月尚明。闪闪青灯星户缀，松松绿鬓雾窗横。蜂黄蝶粉都描得，那有鸦儿画不成。...
五更
东山谢安·人物江南第一流
马之纯
人物江南第一流，居常不肯利名求。壮年甘向东山隐，暇日须将妓女游。既与斯人尝区乐，固应有患即同忧。后来一为苍生起，破敌成功只坐筹。...
江南
潮沟·潮沟沟外尽深泥
马之纯
潮沟沟外尽深泥，泥上潮生沟却低。直向北行连运渎，折从东去入青溪。空中不断樯乌过，岸上相望瓦翼齐。好是画桥深北处，荷花盈荡柳垂堤。...
荷花
天阙山·不知象魏欲何为
马之纯
不知象魏欲何为，布政颁条总在兹。凡在往来须仰视，庶几众庶可周知。后来江左当新造，好向城隅踵旧规。却指牛头作天阙，此言多少被人嗤。...
江左
不受暑亭·驱车曾向暑中来
马之纯
驱车曾向暑中来，望见尘襟已豁开。袅袅羊肠知几折，亭亭凤翅与俱回。渭川沮洳何如此，佛国清凉亦快哉。久坐不禁清雾湿，却须酒力唤春回。...
受暑
半阳湖·一半寒泉一半汤
马之纯
一半寒泉一半汤，同为此水异炎凉。汤泉是处虽多有，钟阜斯池特广长。谁说吹嘘如口鼻，或云底下有硫黄。好寻旧亦重开凿，地宝无容久瘗藏。...
吹嘘
卞壶墓·当时风俗尚清谈
马之纯
当时风俗尚清谈，笑道公心瓦石含。临难此曹皆处女，惟公一个是奇男。一门忠孝真难得，六代衣冠孰与参。墓草没头人不见，令人惆怅极无堪。...
俗尚
白下亭·白下非今白下亭
马之纯
白下非今白下亭，府城西北旧曾城。石山四面若环合，江水一条如带横。庾亮凭高临贼骑，安都间道走齐兵。地形峻极真如此，全胜当时却月营。...
间道
白杨路·此路如何名白杨
马之纯
此路如何名白杨，白杨林木苦非良。闻知宰树常多种，想见坟茔在两傍。三国英雄尘一窖，六朝兴废字千行。行人过此休惆怅，往古来今总浑茫。...
白杨
八功德水·钟山有岭号屏风
马之纯
钟山有岭号屏风，碧石青林一径通。听得山腰鸣陆续，看来海眼净浺瀜。初尝但得烦心解，再饮能令百虑空。软美轻清无限好，经中所说正相同。...
屏风
竹枝辞·几年精爽尚依依
马之纯
几年精爽尚依依，水旱只须来祷祠。劝汝乡人宜善事，祀时同唱竹枝辞。
依依
宋帝驰道·南城来到北城隅
马之纯
南城来到北城隅，更北直趋玄武湖。一上雕鞍三十里，两傍官柳数千株。六朝都邑真如此，旧日咸秦得似无。暑月行人不张盖，漫天自有翠屠苏。...
驰道
竹枝辞·桑麻影里千余户
马之纯
桑麻影里千余户，弦管声中百许年。但见年华今日好，也须回首看岩前。
回首
竹枝辞·松山父老至今思
马之纯
松山父老至今思，尝问将军归不归。岩头草木成弋戟，雨后溪声听鼓鼙。
父老
竹枝辞·麦陇桑畴溪路斜
马之纯
麦陇桑畴溪路斜，溪南溪北自千家。当年战守知谁力，好把寒泉荐菊花。
菊花
古芳林苑·昔日曾为府署来
马之纯
昔日曾为府署来，谁人都把插桃栽。不闻华屋笙箫响，但见工林锦绣堆。几度刘郎来观里，半年阮客住天台。如今此地知何在，桑柘成阴拨不开。...
林苑
层城观·人世佳期惟七夕
马之纯
人世佳期惟七夕，星躔至巧是天孙。直从楼上将身乞，所欠云间着手扪。闻得鹊声云报喜，看来蛛网似传言。工夫只是凭心手，此外冥茫不足论。...
佳期
竹枝辞·白羽青丝手自持
马之纯
白羽青丝手自持，双鞬锦领步兵随。几番欲到伊吾北，笑杀曹儿行路迷。
伊吾
乌衣巷·依依燕子可怜生
马之纯
依依燕子可怜生，相向于人真有情。不道华堂曾止息，如今穷巷莫经营。六朝盛事同流水，千载遗踪只旧城。白日飞忙难话此，话时须等夕阳明。...
可怜
覆杯池·当初一马过江来
马之纯
当初一马过江来，幕府山头刈草莱。无数流离未安集，几多政事合图回。只应早起观庭燎，安得时常近酒杯。江左中兴仗谁力，一池春水泛新醅。...
初一
沈约宅·饱观明日双溪水
马之纯
饱观明日双溪水，遍倚清风八咏楼。但见遗踪留婺女，安知故宅在升州。文章至好虽堪羡，节行全亏亦可羞。看得齐梁相禅际，只家称隐不称侯。...
明日
王导宅·当时一马渡江来
马之纯
当时一马渡江来，幕府山头刈草莱。四海纷披都似此，一时缔创亦艰哉。朝纲治具提还挈，国本人心壅更培。辅佐中兴功第一，应须千尺上云台。...

马之纯的诗词名句全集
