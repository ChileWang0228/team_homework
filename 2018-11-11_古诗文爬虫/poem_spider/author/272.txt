诗人:于鹄
作品数目：67篇
朝代：唐代
诗人简介：于鹄，唐代诗人。生卒年（?-814?），生平及字号不详。代宗大历、德宗间中间久居长安，应举不第，后隐居汉阳。贞元中历佐山南东道、荆南节度使幕。其诗语言朴实生动，清新可人；题...
<<题美人·秦女窥人不解羞>> <<赠兰若僧>> <<山中自述>> <<南溪书斋>> 
<<题柏台山僧>> <<赠不食姑>> <<宿王尊师隐居>> <<途中寄杨涉>> 
<<巴女谣>> 

于鹄的诗词全集

泛舟入后溪
于鹄
雨余芳草净沙尘，水绿沙平一带春。
唯有啼鹃似留客，桃花深处更无人。
桃花
送张司直入单于
于鹄
若过并州北，谁人不忆家。寒深无伴侣，路尽有平沙。
碛冷唯逢雁，天春不见花。莫随征将意，垂老事轻车。
伴侣
长安游·久卧长安春复秋
于鹄
久卧长安春复秋，五侯长乐客长愁。绣帘朱毂逢花住，
锦幨银珂触雨游。何处少年吹玉笛，谁家鹦鹉语红楼。
年年只是看他贵，不及南山任白头。...
鹦鹉
题美人·秦女窥人不解羞
于鹄
秦女窥人不解羞，攀花趁蝶出墙头。
胸前空带宜男草，嫁得萧郎爱远游。
墙头
宿王尊师隐居
于鹄
夜爱云林好，寒天月里行。青牛眠树影，白犬吠猿声。
一磬山院静，千灯溪路明。从来此峰客，几个得长生。
长生
夜会李太守宅
于鹄
郡斋常夜扫，不卧独吟诗。把烛近幽客，升堂戴接层。
微风吹冻叶，余雪落寒枝。明日逢山伴，须令隐者知。
明日
哭刘夫子
于鹄
近问南州客，云亡已数春。痛心曾受业，追服恨无亲。
孀妇归乡里，书斋属四邻。不知经乱后，奠祭有何人。
四邻
寄续尊师
于鹄
得道任发白，亦逢城市游。新经天上取，稀药洞中收。
春木带枯叶，新蒲生漫流。年年望灵鹤，常在此山头。
山头
送韦判官归蓟门
于鹄
桑干归路远，闻说亦愁人。有雪常经夏，无花空到春。
下营云外火，收马月中尘。白首从戎客，青衫未离身。
月中
送宫人入道归山
于鹄
十岁吹箫入汉宫，看修水殿种芙蓉。自伤白发辞金屋，
许着黄衣向玉峰。解语老猿开晓户，学飞雏鹤落高松。
定知别后宫中伴，应听缑山半夜钟。...
半夜
别齐太守
于鹄
花里南楼春夜寒，还如王屋上天坛。
归山不道无明月，谁共相从到晓看。
幽明
寻李逸人旧居
于鹄
旧隐松林下，冲泉入两涯。琴书随弟子，鸡犬在邻家。
茅屋长黄菌，槿篱生白花。幽坟无处访，恐是入烟霞。
烟霞
送迁客·流人何处去
于鹄
流人何处去，万里向江州。孤驿瘴烟重，行人巴草秋。
上帆南去远，送雁北看愁。遍问炎方客，无人得白头。
白头
饯司农宋卿立太尉碑了还江东
于鹄
追立新碑日，怜君苦一身。远移深涧石，助立故乡人。
草色荒坟绿，松阴古殿春。平生心已遂，归去得垂纶。
平生
过凌霄洞天谒张先生祠
于鹄
戢戢乱峰里，一峰独凌天。下看如尖高，上有十里泉。
志人爱幽深，一住五十年。悬牍到其上，乘牛耕药田。
衣食不下求，乃是云中仙。山僧独知处，相引冲碧烟。
断崖昼昏黑，槎臬横只椽。面...
周旋
赠兰若僧
于鹄
一身禅诵苦，洒扫古花宫。静室门常闭，深萝月不通。
悬灯乔木上，鸣磬乱幡中。附入高僧传，长称二远公。
乔木
山中自述
于鹄
三十无名客，空山独卧秋。病多知药性，年长信人愁。
萤影竹窗下，松声茅屋头。近来心更静，不梦世间游。
茅屋
南溪书斋
于鹄
茅屋往来久，山深不置门。草生垂井口，花落拥篱根。
入院将雏鸟，寻萝抱子猿。曾逢异人说，风景似桃源。
入院
题柏台山僧
于鹄
上方唯一室，禅定对山容。行道临孤壁，持斋听远钟。
枯藤离旧树，朽石落高峰。不向云间见，还应梦里逢。
高峰
赠不食姑
于鹄
不食非关药，天生是女仙。见人还起拜，留伴亦开田。
无窟寻溪宿，兼衣扫叶眠。不知何代女，犹带剪刀钱。
剪刀
途中寄杨涉
于鹄
萧萧卢荻晚，一径入荒陂。日色云收处，蛙声雨歇时。
前村见来久，羸马自行迟。闻作王门客，应闲白接歇。
门客
巴女谣
于鹄
巴女骑牛唱竹枝，藕丝菱叶傍江时。
不愁日暮还家错，记得芭蕉出槿篱。
芭蕉
江南曲·偶向江边采白苹
于鹄
偶向江边采白苹，还随女伴赛江神。
众中不敢分明语，暗掷金钱卜远人。
分明
古词三首
于鹄
素丝带金地，窗间掬飞尘。偷得凤凰钗，门前乞行人。
新长青丝发，哑哑言语黠。随人敲铜镜，街头救明月。
东家新长儿，与妾同时生。并长两心熟，到大相呼名。...
东家
山中寄樊仆射
于鹄
却忆东溪日，同年事鲁儒。僧房闲共宿，酒肆醉相扶。
天畔双旌贵，山中病客孤。无谋还有计，春谷种桑榆。
同年
题宇文裔山寺读书院
于鹄
读书林下寺，不出动经年。草阁连僧院，山厨共石泉。
云庭无履迹，龛壁有灯烟。年少今头白，删诗到几篇。
石泉
题邻居
于鹄
僻巷邻家少，茅檐喜并居。蒸梨常共灶，浇薤亦同渠。
传屐朝寻药，分灯夜读书。虽然在城市，还得似樵渔。
读书
山中寄韦钲
于鹄
懒成身病日，因醉卧多时。送客出溪少，读书终卷迟。
幽窗闻坠叶，晴景见游丝。早晚来收药，门前有紫芝。
早晚
题南峰褚道士
于鹄
得道南山久，曾教四皓棋。闭门医病鹤，倒箧养神龟。
松际风长在，泉中草不衰。谁知茅屋里，有路向峨嵋。
茅屋
送李明府归别业
于鹄
寄家丹水边，归去种春田。白发无知己，空山又一年。
鹿裘长酒气，茅屋有茶烟。亦拟辞人世，何溪有瀑泉。
茅屋
题树下禅师
于鹄
久行多不定，树下是禅床。寂寂心无住，年年日自长。
虫蛇同宿涧，草木共经霜。已见南人说，天台有旧房。
天台
题服柏先生
于鹄
服柏不飞炼，闲眠闭草堂。有泉唯盥漱，留火为焚香。
新雨闲门静，孤松满院凉。仍闻枕中术，曾授汉淮王。
薄暮
哭凌霄山光上人
于鹄
身没碧峰里，门人改葬期。买山寻主远，垒塔化人迟。
鬼火穿空院，秋萤入素帷。黄昏溪路上，闻哭竺干师。
黄昏
出塞·葱岭秋尘起
于鹄
葱岭秋尘起，全军取月支。山川引行阵，蕃汉列旌旗。
转战疲兵少，孤城外救迟。边人逢圣代，不见偃戈时。
微雪军将出，吹笳天未明。观兵登古戍，斩将对双旌。
分阵瞻山势，潜兵制马鸣。如...
青史
赠李太守
于鹄
几年为郡守，家似布衣贫。沽酒迎幽客，无金与近臣。
捣茶书院静，讲易药堂春。归阙功成后，随车有野人。
布衣
惜花·夜来花欲尽
于鹄
夜来花欲尽，始惜两三枝。早起寻稀处，闲眠记落时。
蕊焦蜂自散，蒂折蝶还移。攀着殷勤别，明年更有期。
明年
春山居·独来多任性
于鹄
独来多任性，惟与白云期。深处花开尽，迟眠人不知。
水流山暗处，风起月明时。望见南峰近，年年懒更移。
水流
游瀑泉寺
于鹄
日夕寻未遍，古木寺高低。粉壁犹遮岭，朱楼尚隔溪。
厨窗通涧鼠，殿迹立山鸡。更有无人处，明朝独向西。
山鸡
公子行·少年初拜大长秋
于鹄
少年初拜大长秋，半醉垂鞭见列侯。马上抱鸡三市斗，
袖中携剑五陵游。玉箫金管迎归院，锦袖红妆拥上楼。
更向院西新买宅，月波春水入门流。...
红妆
登古城·独上闲城却下迟
于鹄
独上闲城却下迟，秋山惨惨冢累累。
当时还有登城者，荒草如今知是谁。
累累
醉后寄山中友人
于鹄
昨日山家春酒浓，野人相劝久从容。独忆卸冠眠细草，
不知谁送出深松。都忘醉后逢廉度，不省归时见鲁恭。
知己尚嫌身酩酊，路人应恐笑龙钟。...
龙钟
温泉僧房
于鹄
云里前朝寺，修行独几年。山村无施食，盥漱亦安禅。
古塔巢溪鸟，深房闭谷泉。自言曾入室，知处梵王天。
修行
寻李暹·任性常多出
于鹄
任性常多出，人来得见稀。市楼逢酒住，野寺送僧归。
檐下悬秋叶，篱头晒褐衣。门前南北路，谁肯入柴扉。
柴扉
赠碧玉·新绣笼裙豆蔻花
于鹄
新绣笼裙豆蔻花，路人笑上返金车。
霓裳禁曲无人解，暗问梨园弟子家。
弟子
舟中月明夜闻笛
于鹄
浦里移舟候信风，芦花漠漠夜江空。
更深何处人吹笛，疑是孤吟寒水中。
信风
送迁客·得罪谁人送
于鹄
得罪谁人送，来时不到家。白头无侍子，多病向天涯。
莽苍凌江水，黄昏见塞花。如今贾谊赋，不漫说长沙。
黄昏
赠王道者
于鹄
去寻长不出，门似绝人行。床下石苔满，屋头秋草生。
学琴寒月短，写易晚窗明。唯到黄昏后，溪中闻磬声。
黄昏
题合溪干洞
于鹄
渡水傍山寻绝壁，白云飞处洞天开。
仙人来往行无迹，石径春风长绿苔。
春风
过张老园林
于鹄
身老无修饰，头巾用白纱。开门朝扫径，辇水夜浇花。
药气闻深巷，桐阴到数家。不愁还酒债，腰下有丹砂。
丹砂
寓意·自小看花长不足
于鹄
自小看花长不足，江边寻得数株红。
黄昏人散东风起，吹落谁家明月中。

于鹄的诗词名句全集
偶向江边采白苹，还随女伴赛江神。 于鹄。  <<江南曲·偶向江边采白苹>> 

江南曲·偶向江边采白苹。 新长青丝发，哑哑言语黠。随人敲铜镜，街头救明月。 于鹄。  <<古词三首>> 

古词三首。 不愁日暮还家错，记得芭蕉出槿篱。 于鹄。  <<巴女谣>> 

巴女谣。 巴女骑牛唱竹枝，藕丝菱叶傍江时。 于鹄。  <<巴女谣>> 

巴女谣。 素丝带金地，窗间掬飞尘。偷得凤凰钗，门前乞行人。 于鹄。  <<古词三首>> 

古词三首。 众中不敢分明语，暗掷金钱卜远人。 于鹄。  <<江南曲·偶向江边采白苹>> 

江南曲·偶向江边采白苹。 东家新长儿，与妾同时生。并长两心熟，到大相呼名。 于鹄。  <<古词三首>> 

