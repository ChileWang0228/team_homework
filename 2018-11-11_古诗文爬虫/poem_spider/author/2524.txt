诗人:黄登
作品数目：6篇
朝代：清代
诗人简介：黄登，字俊升、积庵，广东番禺人，好学，工诗，善鼓琴，明亡，筑南轩亦非亭，与屈大均、陶璜、邝日晋、罗谦相往还，有高士之称，与梁无枝等创立黄村探梅诗社，延梁佩兰主之。著有《见堂...
<<万峰庵·上到山巅晓色分>> <<题三岩·飘然投绂卧云林>> <<题三岩·占断烟霞老一丘>> <<游洞霄宫>> 
<<游洞霄宫·山锁清溪溪锁峰>> <<游洞霄·我厌城市喧>> 

黄登的诗词全集

万峰庵·上到山巅晓色分
黄登
上到山巅晓色分，眼看残月待朝昕。
望迷四雇浑如海，立欲移时只是云。
隐隐楼台平地见，行行钟磬半天闻。
举头顿觉青霄近，我欲乘风谒帝君。...
半天
题三岩·飘然投绂卧云林
黄登
飘然投绂卧云林，一片平生铁石心。
不是遗文能动我，谁令吊古便沾襟。
身同逝水几寒暑，名在空山无古今。
仰止高风琴床下，还教三叹薄朝簪。...
风琴
题三岩·占断烟霞老一丘
黄登
占断烟霞老一丘，玉岩阅历几春秋。
削成四壁开三面，比似他山出一头。
几欲登临寻胜概，偶然休沐得佳游。
醉磨浓墨书岩石，恨不携琴更少留。...
岩石
游洞霄宫
黄登
乔松苍竹带烟霏，木拱彤檐蔼翠微。
虚谷玲珑遗凤响，行云蒙密护龙归。
繁花结绣迷樵径，灵飘药香满客衣。
更欲搘筇遍诸顶，可怜无策驻残晖。...
可怜
游洞霄宫·山锁清溪溪锁峰
黄登
山锁清溪溪锁峰，溪光山色两怡融。
松枝点滴衣夹雨，云叶飘扬岩际风。
玉室金堂端好坐，石坛乳窦自相通。
我生已幸尘缘薄，拟结茅庐天柱东。...
相通
游洞霄·我厌城市喧
黄登
我厌城市喧，故作林泉游。
十事思九错，一笑忘百忧。
道念岂不定，俗累良未休。
安得弄泉石，味道老一丘。

黄登的诗词名句全集
