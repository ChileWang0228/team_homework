诗人:高正臣
作品数目：5篇
朝代：唐代
诗人简介：高正臣，唐代广平(今安徽宿县)人。志廉子。官至少卿。善正、行、草书，习右军(王羲之)法，唐太宗甚爱其书。字画殊有欧、虞遗风。自任润州、湖州、筋骨渐备；任申、邵等州...
<<晦日置酒林亭>> <<晦日重宴>> <<晦日宴高氏林亭>> <<上元夜效小庾体>> 
<<三月三日宴王明府山亭>> 

高正臣的诗词全集

晦日置酒林亭
高正臣
正月符嘉节，三春玩物华。忘怀寄尊酒，陶性狎山家。
柳翠含烟叶，梅芳带雪花。光阴不相借，迟迟落景斜。
忘怀
晦日重宴
高正臣
芳辰重游衍，乘景共追随。班荆陪旧识，倾盖得新知。
水叶分莲沼，风花落柳枝。自符河朔趣，宁羡高阳池。
高阳
晦日宴高氏林亭
高正臣
上月河阳地，芳辰景物华。绵蛮变时鸟，照曜起春霞。
柳摇风处色，梅散日前花。淹留洛城晚，歌吹石崇家。
淹留
三月三日宴王明府山亭
高正臣
京洛皇居，芳禊春馀。影媚元巳，和风上除。云开翠帟，
水骛鲜居。林渚萦映，烟霞卷舒。花飘粉蝶，藻跃文鱼。
烟霞
上元夜效小庾体
高正臣
今夜启城闉，结伴戏芳春。鼓声撩乱动，风光触处新。
月下多游骑，灯前饶看人。欢乐无穷已，歌舞达明晨。

高正臣的诗词名句全集
