诗人:梁锽
作品数目：26篇
朝代：唐代
诗人简介：梁锽（音“皇”）。官执戟。唐玄宗天宝中人。《全唐诗》收录其诗十五首。
<<东溪待苏户曹不至>> <<送金文学还日东>> <<送裴少府·夕膳望东周>> <<长孙十一东山春夜见赠>> 
<<赠知己·江南折芳草>> <<登天目山下作>> <<旅次灞亭·闲琴开旅思>> <<春旦歌·常闻嬴女玉箫台>> 
<<早发西山·游子空有怀>> 

梁锽的诗词全集

东溪待苏户曹不至
梁锽
洛阳城东伊水西，千花万竹使人迷。台上柳枝临岸低，
门前荷叶与桥齐。日暮待君君不见，长风吹雨过青溪。
洛阳
送金文学还日东
梁锽
君家东海东，君去因秋风。漫漫指乡路，悠悠如梦中。
烟雾积孤岛，波涛连太空。冒险当不惧，皇恩措尔躬。
烟雾
赠知己·江南折芳草
梁锽
江南折芳草，江北赠佳期。江阔水复急，过江常苦迟。
苹白兰叶青，恐度先香时。美人碧云外，宁见长相思。
江南
长孙十一东山春夜见赠
梁锽
故人谢城阙，挥手碧云期。溪月照隐处，松风生兴时。
旧林日云暮，芳草岁空滋。甘与子成梦，请君同所思。
城阙
登天目山下作
梁锽
去岁离秦望，今冬使楚关。泪添天目水，发变海头山。
别母乌南逝，辞兄雁北还。宦游偏不乐，长为忆慈颜。
宦游
送裴少府·夕膳望东周
梁锽
夕膳望东周，晨装不少留。酒中同乐事，关外越离忧。
座湿秦山雨，庭寒渭水秋。何当鹰隼击，来拂故林游。
关外
春旦歌·常闻嬴女玉箫台
梁锽
常闻嬴女玉箫台，奏曲情深彩凤来。
欲登此地销归恨，却羡双飞去不回。
权舆
早发西山·游子空有怀
梁锽
游子空有怀，赏心杳无路。前程数千里，乘夜连轻驭。
缭绕松筱中，苍茫犹未曙。遥闻孤村犬，暗指人家去。
疲马怀涧泉，征衣犯霜露。喧呼溪鸟惊，沙上或骞翥。
娟娟东岑月，照耀独归虑。...
照耀
送人还吴·人心不忘乡
梁锽
人心不忘乡，矧余客已久。送君江南去，秋醉洛阳酒。
赠言幽径兰，别思河堤柳。征帆暮风急，望望空延首。
洛阳
狷氏子·杏梁初照日
梁锽
杏梁初照日，碧玉后堂开。忆事临妆笑，春娇满镜台。
含声歌扇举，顾影舞腰回。别有佳期处，青楼客夜来。
镜台
戏赠歌者·白皙歌童子
梁锽
白皙歌童子，哀音绝又连。楚妃临扇学，卢女隔帘传。
晓燕喧喉里，春莺啭舌边。若逢汉武帝，还是李延年。
童子
观王美人海图障子
梁锽
宋玉东家女，常怀物外多。自从图渤海，谁为觅湘娥。
白鹭栖脂粉，赪鲂跃绮罗。仍怜转娇眼，别恨一横波。
白鹭
赠李中华·莫向嵩山去
梁锽
莫向嵩山去，神仙多误人。
不如朝魏阙，天子重贤臣。
神仙
旅次灞亭·闲琴开旅思
梁锽
闲琴开旅思，清夜有愁心。圆月正当户，微风犹在林。
苍茫孤亭上，历乱多秋音。言念待明发，东山幽意深。
清夜
卫中作·卫风愉艳宜春色
梁锽
卫风愉艳宜春色，淇水清泠增暮愁。
总使榴花能一醉，终须萱草暂忘忧。
宜春
天长节·日月生天久
梁锽
日月生天久，年年庆一回。时平祥不去，寿远节长来。
连吹千家笛，同朝百郡杯。愿持金殿镜，处处照遗才。
日月
长门怨·妾命何偏薄
梁锽
妾命何偏薄，君王去不归。欲令遥见悔，楼上试春衣。
空殿看人入，深宫羡鸟飞。翻悲因买赋，索镜照空辉。
苍鹰
美人春卧·妾家巫峡阳
梁锽
妾家巫峡阳，罗幌寝兰堂。晓日临窗久，春风引梦长。
落钗仍挂鬓，微汗欲消黄。纵使朦胧觉，魂犹逐楚王。
春风
名姝咏·阿娇年未多
梁锽
阿娇年未多，弱体性能和。怕重愁拈镜，怜轻喜曳罗。
临津双洛浦，对月两嫦娥。独有荆王殿，时时暮雨过。
洛浦
艳女词·露井桃花发
梁锽
露井桃花发，双双燕并飞。美人姿态里，春色上罗衣。
自爱频开镜，时羞欲掩扉。不知行路客，遥惹五香归。
春色
七夕泛舟·云端有灵匹
梁锽
云端有灵匹，掩映拂妆台。夜久应摇佩，天高响不来。
片欢秋始展，残梦晓翻催。却怨填河鹊，留桥又不回。
云端
咏木老人
梁锽
刻木牵丝作老翁，鸡皮鹤发与真同。
须臾弄罢寂无事，还似人生一梦中。
须臾
崔驸马宅咏画山水扇
梁锽
画扇出秦楼，谁家赠列侯。小含吴剡县，轻带楚扬州。
掩作山云暮，摇成陇树秋。坐来传与客，汉水又回流。
扬州
闻百舌鸟·百舌闻他郡
梁锽
百舌闻他郡，间关媚物华。敛形藏一叶，分响出千花。
坐爱时褰幌，行藏或驻车。不须应独感，三载已辞家。
行藏
省试方士进恒春草
梁锽
东吴有灵草，生彼剡溪傍。既乱莓苔色，仍连菡萏香。
掇之称远士，持以奉明王。北阙颜弥驻，南山寿更长。
金膏徒骋妙，石髓莫矜良。倘使沾涓滴，还游不死方。...
菡萏
代征人妻喜夫还
梁锽
征夫走马发渔阳，少妇含娇开洞房。千日废台还挂镜，
数年尘面再新妆。春风喜出今朝户，明月虚眠昨夜床。
莫道幽闺书信隔，还衣总是旧时香。...

梁锽的诗词名句全集
