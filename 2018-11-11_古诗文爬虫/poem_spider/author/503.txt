诗人:薛涛
作品数目：84篇
朝代：唐代
诗人简介：薛涛（约768～832年），字洪度，京兆长安（今陕西西安）人。唐代女诗人，成都乐妓。16岁入乐籍，与韦皋、元稹有过恋情，恋爱期间，薛涛自己制作桃红色小笺用来写诗，后人仿制，称薛涛笺。脱...
<<送友人·水国蒹葭夜有霜>> <<寄张元夫>> <<摩诃池赠萧中丞>> <<海棠溪>> 
<<池上双鸟>> <<贼平后上高相公>> <<斛石山书事>> <<上王尚书>> 
<<筹边楼>> 

薛涛的诗词全集

寄张元夫
薛涛
前溪独立后溪行，鹭识朱衣自不惊。
借问人间愁寂意，伯牙弦绝已无声。
无声
池上双鸟
薛涛
双栖绿池上，朝暮共飞还。
更忆将雏日，同心莲叶间。
同心
送友人·水国蒹葭夜有霜
薛涛
水国蒹葭夜有霜，月寒山色共苍苍。
谁言千里自今夕，离梦杳如关塞长。
苍苍
斛石山书事
薛涛
王家山水画图中，意思都卢粉墨容。
今日忽登虚境望，步摇冠翠一千峰。
山水画
摩诃池赠萧中丞
薛涛
昔以多能佐碧油，今朝同泛旧仙舟。
凄凉逝水颓波远，惟有碑泉咽不流。
凄凉
上王尚书
薛涛
碧玉双幢白玉郎，初辞天帝下扶桑。
手持云篆题新榜，十万人家春日长。
白玉
筹边楼
薛涛
平临云鸟八窗秋，壮压西川四十州。
诸将莫贪羌族马，最高层处见边头。
羌族
海棠溪
薛涛
春教风景驻仙霞，水面鱼身总带花。
人世不思灵卉异，竞将红缬染轻沙。
风景
牡丹·去春零落暮春时
薛涛
去春零落暮春时，泪湿红笺怨别离。
常恐便同巫峡散，因何重有武陵期。
传情每向馨香得，不语还应彼此知。
只欲栏边安枕席，夜深闲共说相思。...
彼此
春望词四首
薛涛
花开不同赏，花落不同悲。欲问相思处，花开花落时。
揽草结同心，将以遗知音。春愁正断绝，春鸟复哀吟。
风花日将老，佳期犹渺渺。不结同心人，空结同心草。
那堪花满枝，翻作两相思。玉...
同心
贼平后上高相公
薛涛
惊看天地白荒荒，瞥见青山旧夕阳。
始信大威能照映，由来日月借生光。
生光
鸳鸯草·绿英满香砌
薛涛
绿英满香砌，两两鸳鸯小。
但娱春日长，不管秋风早。
秋风
罚赴边有怀上韦令公
薛涛
闻道边城苦，今来到始知。羞将门下曲，唱与陇头儿。
黠虏犹违命，烽烟直北愁。却教严谴妾，不敢向松州。
烽烟
别李郎中
薛涛
花落梧桐凤别凰，想登秦岭更凄凉。
安仁纵有诗将赋，一半音词杂悼亡。
悼亡
棠梨花和李太尉
薛涛
吴均蕙圃移嘉木，正及东溪春雨时。
日晚莺啼何所为，浅深红腻压繁枝。
太尉
九日遇雨·茱萸秋节佳期阻
薛涛
茱萸秋节佳期阻，金菊寒花满院香。
神女欲来知有意，先令云雨暗池塘。
池塘
酬人雨后玩竹
薛涛
南天春雨时，那鉴雪霜姿。众类亦云茂，虚心能自持。
多留晋贤醉，早伴舜妃悲。晚岁君能赏，苍苍劲节奇。
苍苍
宣上人见示与诸公唱和
薛涛
许厕高斋唱，涓泉定不如。
可怜谯记室，流水满禅居。
可怜
风·猎蕙微风远
薛涛
猎蕙微风远，飘弦唳一声。
林梢鸣淅沥，松径夜凄清。
淅沥
月·魄依钩样小
薛涛
魄依钩样小，扇逐汉机团。
细影将圆质，人间几处看。
蝉·露涤清音远
薛涛
露涤清音远，风吹数叶齐。
声声似相接，各在一枝栖。
清音
咏八十一颗
薛涛
色比丹霞朝日，形如合浦筼筜。
开时九九如数，见处双双颉颃。
颉颃
谒巫山庙·乱猿啼处访高唐
薛涛
乱猿啼处访高唐，路入烟霞草木香。山色未能忘宋玉，
水声犹是哭襄王。朝朝夜夜阳台下，为雨为云楚国亡。
惆怅庙前多少柳，春来空斗画眉长。...
阳台
听僧吹芦管
薛涛
晓蝉呜咽暮莺愁，言语殷勤十指头。
罢阅梵书聊一弄，散随金磬泥清秋。
呜咽
酬郭简州寄柑子
薛涛
霜规不让黄金色，圆质仍含御史香。
何处同声情最异，临川太守谢家郎。
临川
上川主武元衡相国
薛涛
落日重城夕雾收，玳筵雕俎荐诸侯。
因令朗月当庭燎，不使珠帘下玉钩。
诸侯
上川主武元衡相国·东阁移尊绮席陈
薛涛
东阁移尊绮席陈，貂簪龙节更宜春。
军城画角三声歇，云幕初垂红烛新。
宜春
忆荔枝·传闻象郡隔南荒
薛涛
传闻象郡隔南荒，绛实丰肌不可忘。
近有青衣连楚水，素浆还得类琼浆。
青衣
斛石山晓望寄吕侍御
薛涛
曦轮初转照仙扃，旋擘烟岚上窅冥。
不得玄晖同指点，天涯苍翠漫青青。
指点
寄词·菌阁芝楼杳霭中
薛涛
菌阁芝楼杳霭中，霞开深见玉皇宫。
紫阳天上神仙客，称在人间立世功。
神仙
送姚员外
薛涛
万条江柳早秋枝，袅地翻风色未衰。
欲折尔来将赠别，莫教烟月两乡悲。
风色
酬祝十三秀才
薛涛
浩思蓝山玉彩寒，冰囊敲碎楚金盘。
诗家利器驰声久，何用春闱榜下看。
利器
送扶炼师
薛涛
锦浦归舟巫峡云，绿波迢递雨纷纷。
山阴妙术人传久，也说将鹅与右军。
山阴
乡思·峨嵋山下水如油
薛涛
峨嵋山下水如油，怜我心同不系舟。
何日片帆离锦浦，棹声齐唱发中流。
中流
和李书记席上见赠
薛涛
翩翩射策东堂秀，岂复相逢豁寸心。
借问风光为谁丽，万条丝柳翠烟深。
风光
酬文使君
薛涛
延英晓拜汉恩新，五马腾骧九陌尘。
今日谢庭飞白雪，巴歌不复旧阳春。
飞白
酬吴随君
薛涛
支公别墅接花扃，买得前山总未经。
入户剡溪云水满，高斋咫尺蹑青冥。
咫尺
酬李校书
薛涛
才游象外身虽远，学茂区中事易闻。
自顾漳滨多病后，空瞻逸翮舞青云。
青云
赋凌云寺
薛涛
闻说凌云寺里苔，风高日近绝纤埃。
横云点染芙蓉壁，似待诗人宝月来。
芙蓉
赋凌云寺·闻说凌云寺里花
薛涛
闻说凌云寺里花，飞空绕磴逐江斜。
有时锁得嫦娥镜，镂出瑶台五色霞。
嫦娥
九日遇雨
薛涛
万里惊飙朔气深，江城萧索昼阴阴。
谁怜不得登山去，可惜寒芳色似金。
酬雍秀才贻巴峡图
薛涛
千叠云峰万顷湖，白波分去绕荆吴。
感君识我枕流意，重示瞿塘峡口图。
秀才
和刘宾客玉蕣
薛涛
琼枝的皪露珊珊，欲折如披玉彩寒。
闲拂朱房何所似，缘山偏映月轮残。
月轮
江边·西风忽报雁双双
薛涛
西风忽报雁双双，人世心形两自降。
不为鱼肠有真诀，谁能梦梦立清江。
西风
送卢员外
薛涛
玉垒山前风雪夜，锦官城外别离魂。
信陵公子如相问，长向夷门感旧恩。
公子
题竹郎庙
薛涛
竹郎庙前多古木，夕阳沉沉山更绿。
何处江村有笛声，声声尽是迎郎曲。
夕阳
赠苏十三中丞
薛涛
洛阳陌上埋轮气，欲逐秋空击隼飞。
今日芝泥检征诏，别须台外振霜威。
洛阳
和郭员外题万里桥
薛涛
万里桥头独越吟，知凭文字写愁心。
细侯风韵兼前事，不止为舟也作霖。
风韵
送郑眉州
薛涛
雨暗眉山江水流，离人掩袂立高楼。
双旌千骑骈东陌，独有罗敷望上头。
水流
江亭饯别
薛涛
绿沼红泥物象幽，范汪兼倅李并州。
离亭急管四更后，不见公车心独愁。

薛涛的诗词名句全集
平临云鸟八窗秋，壮压西川四十州。 薛涛。  <<筹边楼>> 

筹边楼。 借问人间愁寂意，伯牙弦绝已无声。 薛涛。  <<寄张元夫>> 

寄张元夫。 人世不思灵卉异，竞将红缬染轻沙。 薛涛。  <<海棠溪>> 

海棠溪。 去春零落暮春时，泪湿红笺怨别离。 薛涛。  <<牡丹·去春零落暮春时>> 

牡丹·去春零落暮春时。 前溪独立后溪行，鹭识朱衣自不惊。 薛涛。  <<寄张元夫>> 

寄张元夫。 风花日将老，佳期犹渺渺。不结同心人，空结同心草。 薛涛。  <<春望词四首>> 

春望词四首。 揽草结同心，将以遗知音。春愁正断绝，春鸟复哀吟。 薛涛。  <<春望词四首>> 

春望词四首。 谁言千里自今夕，离梦杳如关塞长。 薛涛。  <<送友人·水国蒹葭夜有霜>> 

送友人·水国蒹葭夜有霜。 春教风景驻仙霞，水面鱼身总带花。 薛涛。  <<海棠溪>> 

海棠溪。 传情每向馨香得，不语还应彼此知。 薛涛。  <<牡丹·去春零落暮春时>> 

牡丹·去春零落暮春时。 只欲栏边安枕席，夜深闲共说相思。 薛涛。  <<牡丹·去春零落暮春时>> 

牡丹·去春零落暮春时。 花开不同赏，花落不同悲。欲问相思处，花开花落时。 薛涛。  <<春望词四首>> 

春望词四首。 那堪花满枝，翻作两相思。玉箸垂朝镜，春风知不知。 薛涛。  <<春望词四首>> 

春望词四首。 诸将莫贪羌族马，最高层处见边头。 薛涛。  <<筹边楼>> 

筹边楼。 水国蒹葭夜有霜，月寒山色共苍苍。 薛涛。  <<送友人·水国蒹葭夜有霜>> 

送友人·水国蒹葭夜有霜。 常恐便同巫峡散，因何重有武陵期。 薛涛。  <<牡丹·去春零落暮春时>> 

