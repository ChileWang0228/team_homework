诗人:沈明臣
作品数目：127篇
朝代：明代
诗人简介：沈明臣 (1518-1596) 明代诗人。字嘉则，号句章山人，晚号栎社长，鄞县（今浙江宁波）人。平生作诗七千余首，与王叔承、王稚登同称为万历年间三大布衣诗人。明臣著有《丰对楼...
<<闺怨·镜中容貌本如花>> <<从大司马胡公过睦州道中即事呈徐文长记室>> <<凯歌·衔枚夜度五千兵>> <<前溪曲·林塘何处好>> 
<<前溪曲·春水前溪长>> <<前溪曲·歌舞向前溪>> <<前溪曲·前溪浣纱去>> <<前溪曲·汲水向前溪>> 
<<子夜四时歌·东风吹月出>> 

沈明臣的诗词全集

绿衣·绿衣公子莫惊猜
沈明臣
绿衣公子莫惊猜，挟弹惊过戏马台。
寄语东风休著力，琼花依旧不曾开。
东风
过昆山·桃花杨柳共西湾
沈明臣
桃花杨柳共西湾，曾唱菱歌带月还。
春色茫茫今莫问，满城烟雨过昆山。
茫茫
少年游·少年裘马骋春游
沈明臣
少年裘马骋春游，直指金鞭过五侯。
绿水桃花临广岸，画栏杨柳压青楼。
桃花
抗首·抗首望西秦
沈明臣
抗首望西秦，朝廷急用人。
玉关疏控扼，紫塞隔荆榛。
痛昔《筹边赋》，怜君侍从臣。
谁为谢安石，谈笑净胡尘。
侍从
萧皋别业竹枝词·青黄梅气暖凉天
沈明臣
青黄梅气暖凉天，红白花开正种田。
燕子巢边泥带水，鹁鸪声里雨如烟。
燕子
闺怨·镜中容貌本如花
沈明臣
镜中容貌本如花，内里分明敢自夸。
一夜为春憔悴尽，莫令终日废铅华。
憔悴
别母·老母三年病
沈明臣
老母三年病，儿仍千里行。
秋风吹地冷，山月照霜明。
未别泪先下，问归难应声。
厨头有新妇，数可问藜羹。
新妇
灵岩山·响屟廊空香径微
沈明臣
响屟廊空香径微，千年往迹故应非。
青山花草斜阳下，唯见残僧晒衲衣。
斜阳
凯歌·衔枚夜度五千兵
沈明臣
衔枚夜度五千兵，密领军符号令明。
狭巷短兵相接处，杀人如草不闻声。
衔枚
春闺曲·半晌开门举步迟
沈明臣
半晌开门举步迟，东风吹柳乱丝丝。
年来难说宫中事，却道西施不画眉。
画眉
苏州曲·阖庐城外木兰舟
沈明臣
阖庐城外木兰舟，朝泛横塘暮虎丘。
三万六千容易过，人生只合住苏州。
容易
洞庭秋月
沈明臣
木落天青万里波，洞庭秋色月明多。
不知何路长沙去，只唱三洲估客歌。
长沙
登明州郡城楼
沈明臣
缥渺高楼倚日曛，万山寒色大江分。
横天中断疑为雨，截海东来半是云。
老尉亭侵龙女庙，官奴城对鲍郎坟。
登临细数前朝事，谓有黄晟领冠军。...
登临
琼楼·天上琼楼十二阑
沈明臣
天上琼楼十二阑，莫将容易比人间。
风生汉帝延凉殿，日落吴王销夏湾。
羽磬遥浮瀛海至，凤笙轻度缑云间。
南威在御西施醉，先卷珠帘待月还。...
西施
前溪曲·春水前溪长
沈明臣
春水前溪长，春云绿树齐。
门前车马散，正及曙乌啼。
萧皋别业竹枝词
沈明臣
越江春水绿如罗，双女祠前发棹歌。
大宅北郊横鲍守，野桥南渡接陈婆。
水绿
萧皋别业竹枝词·雨过高田水落沟
沈明臣
雨过高田水落沟，瓦桥鱼上柳梢头。
梅子青酸盐似雪，樱桃红熟酒如油。
樱桃
采香谣·吴姬十五采红香
沈明臣
吴姬十五采红香，几阵风飘罗带长。
莲子池头青簇簇，低飞只恐碍鸳鸯。
莲子
过巢湖·腊月湖波稳
沈明臣
腊月湖波稳，乾坤自混茫。
烟霜弥四泽，水气隐三光。
尽日闻渔鼓，高云辨雁行。
孤舟兼晚岁，去路总他乡。
高云
从大司马胡公过睦州道中即事呈徐文长记室
沈明臣
孤城全在翠微间，九叠屏风绕郡环。
红树作花欹粉堞，白云如画写青山。
戴村人共秋空远，严濑潮随暮雨还。
自笑无才趋幕府，也从车骑得乘闲。...
车骑
送人之南都·疏疏秋雨秣陵寒
沈明臣
疏疏秋雨秣陵寒，白露初高叶未丹。
欲寄愁心无处着，湿君衫袖到长干。
白露
送周象贤赴襄国左史
沈明臣
送君芳草路，落日且徘徊。
倚相元官楚，襄王故爱才。
地当巫峡尽，天入汉江回。
莫学长沙傅，湘累吊不回。
汉江
长卿明府具楼船泛泖登塔同开之吉士履善长史
沈明臣
白鹄乘风浩荡前，锦帆飞处坐青天。
彩虹跨海惊桥断，宝塔沉云咤水悬。
龙睡未深生昼雨，鸡声忽起破秋烟。
黄茅隐约青林外，半是流亡归种田。...
流亡
潇湘夜雨
沈明臣
九疑山色望来空，客梦家山夜雨中。
无奈鹧鸪啼到晓，黄陵庙口落花风。
鹧鸪
归鸦·归鸦数点晚霞鲜
沈明臣
归鸦数点晚霞鲜，近接平芜远接天。
记得小舟双挂席，阖庐城外酒楼前。
晚霞
夜坐怀顾益卿按察
沈明臣
高云南去夜郎低，万里秋风过五溪。
玉笛不吹江水绿，美人犹在月明西。
水绿
渔村夕照
沈明臣
不知谁唱《白铜鞮》，杨柳村过即大堤。
款乃一声风断续，打鱼人背夕阳西。
夕阳
前溪曲·林塘何处好
沈明臣
林塘何处好，独有前溪路。
笑语隔花闻，歌声连水度。
笑语
前溪曲·歌舞向前溪
沈明臣
歌舞向前溪，前溪明月里。
莫道春夜长，春光似流水。
春光
前溪曲·前溪浣纱去
沈明臣
前溪浣纱去，花落污春泥。
骑马侬边过，见郎头自低。
前溪曲·汲水向前溪
沈明臣
汲水向前溪，空瓶侬自提。
郎家溪上住，只是隔东西。
子夜四时歌·东风吹月出
沈明臣
东风吹月出，照见妾家楼。
荡子从戎去，边霜尚满头。
东风
子夜四时歌·河汉青天转
沈明臣
河汉青天转，空房丹鸟飞。
汗从郎背拭，香时隔年衣。
青天
子夜四时歌·桂影团团月
沈明臣
桂影团团月，芙蓉叶叶霜。
捣衣过夜半，几日废流黄。
团团
子夜四时歌·冻折银瓶水
沈明臣
冻折银瓶水，尘枯宝瑟弦。
非关妾无梦，妾夜几曾眠。
四时
春怨·独抱琵琶西向秦
沈明臣
独抱琵琶西向秦，谁怜妾是断肠人。
东风吹绿新杨柳，嫁得萧郎已过春。
杨柳
采莲曲·生长江南惯采莲
沈明臣
生长江南惯采莲，棹歌声里斗婵娟。
十三十四年相亚，覆额低眉各可怜。
可怜
采莲曲·荷叶莲枝水面齐
沈明臣
荷叶莲枝水面齐，采花归去夕阳低。
绿芜一道分南北，犹有歌声绕大堤。
南北
采莲曲·少女明妆出采莲
沈明臣
少女明妆出采莲，双头并蒂独心怜。
不知金钏何时堕，空手来归意惘然。
少女
采莲曲·白面红妆二八春
沈明臣
白面红妆二八春，藏羞不肯过东邻。
偶从绿水桥边去，谁道荷花妒杀人。
荷花
采莲曲·月照波纹似鸭头
沈明臣
月照波纹似鸭头，一船双桨荡中流。
采莲不道罗裙湿，归晒雕栏夜不收。
中流
采莲曲·妾在江东郎在西
沈明臣
妾在江东郎在西，采香曾到若耶溪。
同行女伴低头说，泪染新红白勣衣。
低头
云阁薄边功
沈明臣
大将晓临戎，偏裨夜报功。
自矜文字贵，不重虏尘空。
文字
云阁薄边功·坐筹纡庙略
沈明臣
坐筹纡庙略，立道是边机。
但拜封候印，何曾着铁衣。
云阁薄边功·虏汉不交兵
沈明臣
虏汉不交兵，都言化理平。
正逢丞相怒，不敢报军情。
丞相
萧皋别业竹枝词·田小三郎唱得工
沈明臣
田小三郎唱得工，七姊妹花开欲红。
林静三更鹧鸪月，溪腥一阵鸬鹚风。
鹧鸪
萧皋别业竹枝词·门前竹大笋成笆
沈明臣
门前竹大笋成笆，江上潮来草没沙。
村童探緌绿杨树，野艇捞鱼紫楝花。
竹枝词
萧皋别业竹枝词·东村西村姑恶啼
沈明臣
东村西村姑恶啼，家家麦熟黄云齐。
春蚕作茧桑园绿，睡起日斜闻竹鸡。
竹鸡
萧皋别业竹枝词·呼雏逐妇总堪怜
沈明臣
呼雏逐妇总堪怜，时雨时晴各一天。
厨割小鲜来海市，菜添新馔出江田。
竹枝词
萧皋别业竹枝词·乌桕红红生稚叶
沈明臣
乌桕红红生稚叶，紫兰茁茁吐新苗。
龙须绿折风前笋，凤尾青添雨后蕉。

沈明臣的诗词名句全集
