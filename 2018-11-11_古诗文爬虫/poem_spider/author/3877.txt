诗人:林宪
作品数目：50篇
朝代：宋代
诗人简介：林宪，字景思，号雪巢，吴兴人。曾中特科，监西岳庙。后弃官随妻祖贺允中寓居天台。与尤袤、杨万里、范成大为友，以诗名。有《雪巢小集》，已佚。事见《梁溪遗稿》卷二《雪巢...
<<丹丘书怀>> <<雪巢·采兰以纫佩>> <<天台万年山罗汉树>> <<题国清寺清音亭>> 
<<李才翁懒窝>> <<浮江探梅>> <<读陶诗作>> <<台州兜率寺淳熙三年孟春作>> 
<<孟春作·春江泼天明>> 

林宪的诗词全集

读陶诗作
林宪
吾观渊明诗，了不在言赋。
有如太和气，周行不停驻。
时与春为风，融夷物华布。
而未见用力，万物向荣处。
时与秋为月，浩然无点注。
江山滋清绝，宇宙靡纤污。
乃知渊时诗，本不在诗故。...
折腰
天台万年山罗汉树
林宪
罗汉岭头罗汉树，开辟余工所锺聚。
百围直上摩紫霄，铁剥犀空自无蠹。
积年魔怪不敢栖，暂过鸾凰却回顾。
初晴偃{戟戈换上八下十}碍云霓，欲雨蟠根起烟雾。
声回浪吼东海鲸，影落云侵...
罗汉
李才翁懒窝
林宪
檐雀乐俦侣，砌蛩相叫吟。
如何片云外，一点征遥禽。
望极杳无伴，细听有遗音。
迟迟去却返，启我怀故林。
题国清寺清音亭
林宪
水从东塔来，却打西涧过。
八万四千偈，为我细说破。
说破
静镇堂·天下本无事
林宪
天下本无事，智者欣有作。
谁能此堂上，静坐对寥廓。
鱼游鸟翔回，千里受真乐。
从渠锦绣肠，天壤自卜度。
天壤
节爱堂·圣人定规模
林宪
圣人定规模，用节民自爱。
后来巧施为，民害深可慨。
先生寿正脉，吾道灿然在。
揭以榜屋梁，流风万千载。
自爱
丹丘书怀
林宪
灵凤山前花片飞，读书窗下碧云栖。
断崖流水春不尽，苦竹纹禽日夜啼。
禽声不歇日欲暮，一点青灯照环堵。
镆铘挂壁龙影寒，默坐焚香听春雨。...
镆铘
雪巢·采兰以纫佩
林宪
采兰以纫佩，不久香消歇。
何如深林中，岁寒自时节。
清芳御微风，幽态含皎月。
世或无骚人，宁甘伴冰雪。
消歇
浮江探梅
林宪
清游可以愈宿疾，梅花自能来好人。
嗅花徐步沙碛裹，天风液液回三春。
沙碛
台州兜率寺淳熙三年孟春作
林宪
老树半藤萝，野色入窗户。
空明浮屋梁，萧爽发幽趣。
晚凉进微风，平江泻烟露。
露久山月来，蝉声发高树。
平江
孟春作·春江泼天明
林宪
春江泼天明，萧寺踞山坞。
荒阶下鸟雀，古木飒风雨。
答行古苔花，徙倚望江渚。
日暮山更寒，檐头铃自语。
望江
使君沈虞卿宗丞命赋郡圃罗汉树其树叶如杨梅
林宪
参云亭前罗汉树，非桧非杉独雄据。
苍皮剥落珊瑚寒，错节轮囷海花蠹。
修圆佛指叶沃光，刺历虾筒槎倒竖。
铜柯不受鸱蝮穿，翠葆还容藤蔓附。
藏牙敛翼方屈蟠，奋鬣张鳞忽驰鹜。
突如...
罗汉
芭蕉·芭蕉我所爱
林宪
芭蕉我所爱，明洁而中虚。
禅房富灵根，颇似人清臞。
禅房
寓天台水南
林宪

春雨暗前山，春云行远林。
月落鸡犬静，谁闻梁甫吟。
巍巍兮高山，泠泠兮好音。
谁闻梁甫吟，惟恐山不深。

巍巍
水南·夔皋不著书
林宪
夔皋不著书，周召不决科。
端坐庙堂上，四海臻泰和。
此道固如是，后来文艺多。
嗒然空山中，独抱明良歌。
文艺
水南·小雨凄暮暮
林宪
小雨凄暮暮，入夜寒更作。
泠泠竹间风，振我衣袂薄。
野田鸣流泉，密树纷翠幄。
蹑屐徐我行，长怀付寥廓。
寥廓
水南·怀古不知寒
林宪
怀古不知寒，洗心忘百忧。
怡然方寸地，得与贤圣游。
南涧兮泉甘，北山兮云幽。
彼纷兮何之，兹盘兮吾留。
方寸
游芮湾东山庵
林宪
晴暾上疏林，石径铺松影。
挽衣涉寒涧，扪萝过重岭。
闲花袅幽妍，冶叶发青炯。
欲访隐者居，鸡声出烟暝。
东山
雪巢·凡草占眼界
林宪
凡草占眼界，凿池松竹间。
寒添一方月，香润九畹兰。
蓼苹稍自出，鸥鹭去亦还。
水云万里趣，不待涉江山。
江山
雪巢即事·幽居閟古寺
林宪
幽居閟古寺，隙地滋春绿。
汲水延晚花，推窗数新竹。
嘉蔬喜晨餐，小雨昨夜足。
傥使多暇时，终甘食无肉。
小雨
清音亭·困在石上眠
林宪
困在石上眠，梦绕泉石閒。
山鬼按玉徽，山灵铿佩环。
清音
驻目亭·郡斋多胜览
林宪

郡斋多胜览，随处山拱揖。
一亭更留人，小立云百级。
峰峦方献状，霾雾且无集。
是中颇空洞，不碍山色入。

空洞
霞起堂·赤城在何处
林宪
赤城在何处，明霞坐中起。
大千无色界，向背五云裹。
羽人跨丹凤，千载一来止。
咽嗽餐泰和，琼田结珠蕊。
丹凤
玉霄亭·蜿蜒龙顾山
林宪
蜿蜒龙顾山，霄汉在人境。
古亭压虚无，云气倒天景。
天澄碧芙蕖，一叶一亭影。
凝然千时上，有客动深省。
芙蕖
双岩堂·两崖玉巉然
林宪
两崖玉巉然，秀色真可餐。
岚烟落窗几，惨澹云水閒。
幽人美清夜，和月凭栏干。
天空山影直，八表生晴寒。
凭栏
凝思堂·远思八表外
林宪
远思八表外，澹然何所凝。
苍岩窅空闃，修竹风泠泠。
秋老竹亦瘦，月上岩更清。
手持玉如意，天豁河汉明。
河汉
清平阁·饮浊斯贵清
林宪
饮浊斯贵清，路险斯贵平。
明明古君子，日用无非诚。
寒潭寒彻底，坦道安无倾。
日月傥如此，政化天与成。
日月
乐山堂·兹堂虽不华
林宪
兹堂虽不华，三面受山色。
直东接溟海，云雾时振翮。
几年芜秽深，一日洞天折。
悠然舒啸中，自得仁所宅。
洞天
匿峰亭·千岭随指顾
林宪
千岭随指顾，一峰不可匿。
如何超逸士，勘破造化迹。
隐然胸中奇，盘礴岩烟碧。
夜半秋月寒，人境俱峻极。
夜半
君子堂·古人不可逢
林宪
古人不可逢，岂徒慕其名。
兹堂号君子，想像劳我情。
高山仰后世，作者追前声。
何处见文简，堂虚风更清。
作者
参云亭·孤云不可攀
林宪
孤云不可攀，浩气相与遥。
著亭翠微顶，飞檐侵穴寥。
紫麟迂远驾，黄鹄回扶摇。
云收天籁息，亭影摩重霄。
扶摇
梅花·凌晨汲山泉
林宪
凌晨汲山泉，盥洗甫云暇。
徐行修竹间，小立疏梅罅。
尖风耿薄日，色影寒相射。
幽香定有无，纹禽踏花卸。
幽香
梅花·池边石陂陀
林宪
池边石陂陀，水光上梅梢。
石上古隶字，藓剥风萧骚。
树老花秀发，冰生香动摇。
只恐字磨灭，不愁花寂寥。
寂寥
梅花·野梅空山中
林宪
野梅空山中，正为照人开。
如何绿窗底，疏映带苍苔。
颇似古君子，无人自不谐。
竹径酒初醒，一信清香来。
君子
梁源异松图行为台州赵别驾作
林宪
座中忽觉林樾幽，怪松堕前惊两眸。
孤根蟠错涌鳞鬣，百干奋跃纷戈矛。
千岁之柯海波卷，十亩之阴风霭浮。
上云变幻舞鸾鹄，下风哮吼搏蛟虬。
影入月窟兔缩距，声撼水府鲸掉头。
初夏...
三台
懒窝·长鑱长长柄
林宪
长鑱长长柄，矮窗矮矮棂。
西风已逾月，胡能不凄清。
晴空舞皓鹤，夜气纷流萤。
木叶不自觉，无风辄秋声。
西风
懒窝·月华浴沆瀣
林宪
月华浴沆瀣，天容注琉璃。
皎如大圆镜，照彻清境晖。
繁星敛芒曜，群动生霏微。
尘世宁有此，玉虚楼观低。
霏微
懒窝·终日云气厚
林宪
终日云气厚，浸浸雨将倾。
如何才入夜，月轮皎如冰。
云去露飞洒，星稀天熨平。
正恐中秋节，未必如许清。
未必
懒窝·山林日月长
林宪
山林日月长，城市炎凉急。
方看夏太清，已觉秋淅瑟。
因之念故山，鹤归松露滴。
收足否愿余，此舟徒役役。
炎凉
懒窝·风雨日萧瑟
林宪
风雨日萧瑟，轩窗浸虚凉。
清灯闪复定，寒漏为之长。
老觉世念少，病须药物良。
晨兴涤颤手，供此一瓣香。
药物
懒窝·鸮鸣夜沉沉
林宪
鸮鸣夜沉沉，蛩语露泥泥。
飞云带月来，投我襟袖裹。
心自彻太虚，痱颣忽一洗。
世念偿尽消，万法亦聊尔。
沉沉
懒窝·幽人肯一杯
林宪
幽人肯一杯，受用今夜月。
携手步虚庭，履遍沙界雪。
疏林寂无声，细虫吟自切。
浩荡天宇开，虚襟共明洁。
无声
姑苏道中·理棹出盘门
林宪
理棹出盘门，蓬窗挂秋晓。
芦花一溪雨，淅沥秋欲老。
念世多閒愁，居山未为好。
寒坐橹不鸣，蛩声乱衰草。
出盘
姑苏道中·愁来雨声悲
林宪
愁来雨声悲，愁去雨声好。
忽然扣舷歌，云雾生缥缈。
日夕风雨寒，园林闃如扫。
静坐观物化，荣谢亦草草。
园林
兜率寺作·归云薄如雾
林宪
归云薄如雾，徐行江上山。
徘徊印松竹，轻风约之还。
悠然渡江去，余影犹阑斑。
白鸟更自在，几点落远滩。
徘徊
兜率寺作·月色到江上
林宪
月色到江上，角声过山来。
山城半绿树，佳处仍楼台。
古屋翠微顶，疏檐宜晚开。
隐几月入座，山长潮信回。
翠微
孟春作·寺门阚南江
林宪
寺门阚南江，江势浩相向。
风云互吞吐，山色豁林{左木百养}。
潮头卷飞烟，白雨挟春涨。
中夜鹅鹜喧，谁家海船上。...
相向
孟春作·月色半古寺
林宪
月色半古寺，虫声杂疏钟。
江城缭山色，星斗摇空蒙。
徐行不自觉，徙倚树影中。
忽然变烟雨，江上东南风。
徙倚
雪巢·居闲我所愿
林宪
居闲我所愿，拙拙人所虑。
平淡固可嘉，饥来欲谁诉。
八十日彭泽，四十年郑圃。
前贤去就意，三复成喜惧。
彭泽
孟春作·一榻江色近
林宪
一榻江色近，夜气欲空蒙。
柔橹晚潮上，寒灯深树中。
四山杳烟雾，月华忽陵空。
我亦众念息，帘影空玲珑。

林宪的诗词名句全集
