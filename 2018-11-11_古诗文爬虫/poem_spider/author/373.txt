诗人:段成式
作品数目：50篇
朝代：唐代
诗人简介：段成式（803-863），字柯古。晚唐东牟人，祖籍邹平。尚书左仆射段文昌之子，唐代著名志怪小说家，约生于唐德宗贞元十九年（公元803年），卒于懿宗咸通四年（公元863年），段成式工诗，有文...
<<嘲元中丞>> <<观山灯献徐尚书>> <<题石泉兰若>> <<哭房处士>> 
<<送穆郎中赴阙>> <<和徐商贺卢员外赐绯>> <<哭李群玉>> <<寄温飞卿笺纸>> 
<<怯酒赠周繇>> 

段成式的诗词全集

牛尊师宅看牡丹
段成式
洞里仙春日更长，翠丛风翦紫霞芳。
若为萧史通家客，情愿扛壶入醉乡。
通家
嘲元中丞
段成式
莺里花前选孟光，东山逋客酒初狂。
素娥毕竟难防备，烧得河车莫遣尝。
东山
观山灯献徐尚书
段成式

风杪影凌乱，露轻光陆离。如霞散仙掌，似烧上峨嵋。
道树千花发，扶桑九日移。因山成众像，不复借蟠螭。
涌出多宝塔，往来飞锡僧。分明三五月，传照百千灯。
驯狖移高柱，庆云遮半层。夜...
磊落
和徐商贺卢员外赐绯
段成式
云雨轩悬莺语新，一篇佳句占阳春。银黄年少偏欺酒，
金紫风流不让人。连璧座中斜日满，贯珠歌里落花频。
莫辞倒载吟归去，看欲东山又吐茵。...
东山
不赴光风亭夜饮赠周繇
段成式
屏开屈膝见吴娃，蛮蜡同心四照花。
姹女不愁难管领，斩新铅里得黄牙。
屈膝
题石泉兰若
段成式

矗竹为篱松作门，石楠阴底借芳荪。
方袍近日少平叔，注得逍遥无处论。

逍遥
哭房处士
段成式
独上黄坛几度盟，印开龙渥喜丹成。
岂同叔夜终无分，空向人间着养生。
养生
寄温飞卿笺纸
段成式
三十六鳞充使时，数番犹得裹相思。
待将袍袄重抄了，尽写襄阳播掿词。
襄阳
嘲飞卿·曾见当垆一个人
段成式
曾见当垆一个人，入时装束好腰身。
少年花蒂多芳思，只向诗中写取真。
少年
送穆郎中赴阙
段成式
应念愁中恨索居，鹂歌声里且踟蹰。
若逢金马门前客，为说虞卿久著书。
踟蹰
哭李群玉·酒里诗中三十年
段成式
酒里诗中三十年，纵横唐突世喧喧。
明时不作祢衡死，傲尽公卿归九泉。
公卿
哭李群玉
段成式
曾话黄陵事，今为白日催。
老无儿女累，谁哭到泉台。
儿女
怯酒赠周繇
段成式
大白东西飞正狂，新刍石冻杂梅香。
诗中反语常回避，尤怯花前唤索郎。
回避
题僧壁·有僧支颊捻眉毫
段成式
有僧支颊捻眉毫，起就夕阳磨剃刀。
到此既知闲最乐，俗心何啻九牛毛。
夕阳
呈轮上人
段成式
虎到前头心不惊，残阳择虱懒逢迎。
东林水石未胜此，要假远公方有名。
残阳
题谷隐兰若·鸟啄灵雏恋落晖
段成式

鸟啄灵雏恋落晖，村情山趣顿忘机。
丹成道士过门数，叶尽寒猿下岭稀。

过门
题谷隐兰若·风带巢熊拗树声
段成式
风带巢熊拗树声，老僧相引入云行。
半陂新路畲才了，一谷寒烟烧不成。
寄周繇求人参
段成式
少赋令才犹强作，众医多识不能呼。
九茎仙草真难得，五叶灵根许惠无。
嘲飞卿·醉袂几侵鱼子缬
段成式
醉袂几侵鱼子缬，飘缨长罥凤凰钗。
知君欲作闲情赋，应愿将身作锦鞋。
凤凰
嘲飞卿·翠蝶密偎金叉首
段成式
翠蝶密偎金叉首，青虫危泊玉钗梁。
愁生半额不开靥，只为多情团扇郎。
团扇
嘲飞卿·柳烟梅雪隐青楼
段成式
柳烟梅雪隐青楼，残日黄鹂语未休。
见说自能裁袙腹，不知谁更着帩头。
青楼
嘲飞卿·愁机懒织同心苣
段成式
愁机懒织同心苣，闷绣先描连理枝。
多少风流词句里，愁中空咏早环诗。
词句
嘲飞卿·燕支山色重能轻
段成式
燕支山色重能轻，南阳水泽斗分明。
不烦射雉先张翳，自有琴中威凤声。
南阳
嘲飞卿·半岁愁中镜似荷
段成式
半岁愁中镜似荷，牵环撩鬓却须磨。
花前不复抱瓶渴，月底还应琢刺歌。
柔卿解籍戏呈飞卿
段成式
长担犊车初入门，金牙新酝盈深樽。
良人为渍木瓜粉，遮却红腮交午痕。
木瓜
柔卿解籍戏呈飞卿·最宜全幅碧鲛绡
段成式
最宜全幅碧鲛绡，自襞春罗等舞腰。
未有长钱求邺锦，且令裁取一团娇。
柔卿解籍戏呈飞卿·出意挑鬟一尺长
段成式
出意挑鬟一尺长，金为钿鸟簇钗梁。
郁金种得花茸细，添入春衫领里香。
戏高侍御
段成式
百媚城中一个人，紫罗垂手见精神。
青琴仙子长教示，自小来来号阿真。
仙子
戏高侍御·七尺发犹三角梳
段成式
七尺发犹三角梳，玳牛独驾长檐车。
曾城自有三青鸟，不要莲东双鲤鱼。
三角
戏高侍御·花恨红腰柳妒眉
段成式
花恨红腰柳妒眉，东邻墙短不曾窥。
犹怜最小分瓜日，奈许迎春得藕时。
迎春
戏高侍御·自等腰身尺六强
段成式
自等腰身尺六强，两重危鬓尽钗长。
欲熏罗荐嫌龙脑，须为寻求石叶香。
腰身
戏高侍御·别起青楼作几层
段成式
别起青楼作几层，斜阳幔卷鹿卢绳。
厌裁鱼子深红缬，泥觅蜻蜓浅碧绫。
蜻蜓
戏高侍御·诈嫌嚼贝磨衣钝
段成式
诈嫌嚼贝磨衣钝，私带男钱压鬓低。
不独邯郸新嫁女，四枝鬟上插通犀。
邯郸
戏高侍御·可羡罗敷自有夫
段成式
可羡罗敷自有夫，愁中漫捋白髭须。
豹钱骢子能擎举，兼着连干许换无。
送僧·形神不灭论初成
段成式
形神不灭论初成，爱马乘闲入帝京。
四十三年虚过了，方知僧里有唐生。
形神
送僧·想到头陀最上方
段成式
想到头陀最上方，桂阴犹认惠宗房。
因行恋烧归来晚，窗下犹残一字香。
头陀
猿·却忆书斋值晚晴
段成式
却忆书斋值晚晴，挽枝闲啸激蝉清。
影沉巴峡夜岩色，踪绝石塘寒濑声。
书斋
折杨柳·枝枝交影锁长门
段成式
枝枝交影锁长门，嫩色曾沾雨露恩。
凤辇不来春欲尽，空留莺语到黄昏。
黄昏
折杨柳·水殿年年占早芳
段成式
水殿年年占早芳，柔条偏惹御炉香。
而今万乘多巡狩，辇路无阴绿草长。
杨柳
折杨柳·玉楼烟薄不胜芳
段成式
玉楼烟薄不胜芳，金屋寒轻翠带长。
公子骅骝往何处，绿阴堪系紫游缰。
骅骝
折杨柳·嫩叶初齐不耐寒
段成式
嫩叶初齐不耐寒，风和时拂玉栏干。
君王去日曾攀折，泣雨伤春翠黛残。
攀折
折杨柳·微黄才绽未成阴
段成式
微黄才绽未成阴，绣户珠帘相映深。
长恨早梅无赖极，先将春色出前林。
无赖
折杨柳·隋家堤上已成尘
段成式
隋家堤上已成尘，汉将营边不复春。
只向江南并塞北，酒旗相伴惹行人。
江南
折杨柳·陌上河边千万枝
段成式
陌上河边千万枝，怕寒愁雨尽低垂。
黄金穟短人多折，已恨东风不展眉。
黄金
汉宫词·歌舞初承恩宠时
段成式
歌舞初承恩宠时，六宫学妾画蛾眉。
君王厌世妾头白，闻唱歌声却泪垂。
厌世
汉宫词·二人能歌得进名
段成式
二人能歌得进名，人言选入便光荣。
岂知妃后多娇妒，不许君前唱一声。
光荣
醉中吟·只爱糟床滴滴声
段成式
只爱糟床滴滴声，长愁声绝又醒醒。
人间荣辱不常定，唯有南山依旧青。
依旧
桃源僧舍看花
段成式
前年帝里探春时，寺寺名花我尽知。
今日长安已灰烬，忍能南国对芳枝。
灰烬
和周繇见嘲
段成式
才甘鱼目并，艺怯马蹄间。王谢初飞盖，姬姜尽下山。
缚鸡方角逐，射雉岂开颜。乱翠移林色，狂红照座殷。
防梭齿虽在，乞帽鬓惭斑。傥恕相如瘦，应容累骑还。...
马蹄
和张希复咏宣律和尚袈裟
段成式
南山披时寒夜中，一角不动毗岚风。
何人见此生惭愧，断续犹应护得龙。

段成式的诗词名句全集
