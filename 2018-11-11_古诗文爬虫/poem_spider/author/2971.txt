诗人:郑玠
作品数目：8篇
朝代：宋代
诗人简介：郑玠，莆田（今属福建）人。珽兄。理宗嘉熙二年（一二三八）进士。为福州教授，召为武学教谕，通判漳州。事见明弘治《八闽通志》卷五四。...
<<初至罗浮>> <<丹灶·灵迹曾传葛稚川>> <<葛仙行祠>> <<观源洞·麻姑峰头黄鹤归>> 
<<过城南梅庵追忆湖守使君叔晦>> <<白云庵·罗浮山头老松树>> <<潮阳东山>> <<寄逍遥子>> 


郑玠的诗词全集

观源洞·麻姑峰头黄鹤归
郑玠
麻姑峰头黄鹤归，稚川灶上丹霞栖。
寒猿啸木山月白，正是仙人朝斗时。
壶天景象何灵杳，松门石径茸芳草。
落花满院香沈沈，缘似刘郎应解到。...
景象
白云庵·罗浮山头老松树
郑玠
罗浮山头老松树，中夜长吟送风雨。
病夫幽独枕书眠，静听松声默无语。
壁间画像对书灯，耿耿残油下饥鼠。
梦觉跏趺不成寐，要伴禅和听二鼓。...
画像
初至罗浮
郑玠
长说罗浮欲到难，清游今作字民官。
分明蓬岛三山色，占得飞云六月寒。
宝轴几函青贝叶，玉兰无限碧琅玕。
此来更拟询遗事，记与灵踪石上看。...
无限
丹灶·灵迹曾传葛稚川
郑玠
灵迹曾传葛稚川，至今丹灶尚依然。
谁云碧海三山岛，别是朱明一洞天。
龙出玉京成往事，鹤来华表是何年，
尘埃勿叹空回首，到得仙山亦有缘。...
华表
葛仙行祠
郑玠
身为俗吏趋行部，手艺名香祝有年。
五色雀飞庆荐祉，七星松古自通仙。
五色
过城南梅庵追忆湖守使君叔晦
郑玠
重过梅庵不记春，花残树老绿阴成。
开元宰相肠应断，楚国骚人魄尚清。
古屋参差疏影动，水澉深浅宿枝横。
主人祗在云深处，弄月吟风取次行。...
深浅
潮阳东山
郑玠
暮天凉雨急霏霏，十二巫峰高复低。
醉魂不爱风飘断，只恐行云自湿衣。
东山
寄逍遥子
郑玠
自从夫子仙山去，闻说山中分外清。
半夜洞天松月白，野猿吟和读书声。

郑玠的诗词名句全集
