诗人:吴居厚
作品数目：8篇
朝代：宋代
诗人简介：吴居厚（1039-1114）字敦老，又名居实。临川钟陵张公楼湖村人。北宋政治家。官至尚书右丞。仁宗嘉祐八年（1063）中进士。熙宁三年，为武安节度推官，尽力推行王安石新法，核准闲...
<<九曲亭·山上盘旋九曲亭>> <<与部使同游司空山>> <<和章清隐山居>> <<梅山·寻溪小径多盘诘>> 
<<梅山·连云绝壁山无路>> <<吴王城·吴王宫殿作飞尘>> <<留春·柴门深闭莫嫌猜>> <<晚春·瘦尽红曲绿已肥>> 


吴居厚的诗词全集

九曲亭·山上盘旋九曲亭
吴居厚
山上盘旋九曲亭，春江满目与天平。
青蘋白鹭渔家屋，几幅轻绡画得成。
白鹭
与部使同游司空山
吴居厚
王官身已达，所悦多纷华。
区区朝与市，轻暖事穷奢，
我公味沖澹，止乐山水嘉。
肩舆靡厌寻，谢兴无津涯。
杖藜适意游，野径穿迂斜。
回忆挂冠时，息此避喧哗。
骨相有神仙，得道成全家。
...
神仙
和章清隐山居
吴居厚
物外无寒暑，从教岁月深。
虚间浑属我，宠辱不惊心。
贫乐知书味，诗豪借酒吟。
山居何所有，万籁奏清音。
清音
梅山·寻溪小径多盘诘
吴居厚
寻溪小径多盘诘，车马初来路欲迷。
千古英雄汉天子，桑麻今已遍标题。
天子
梅山·连云绝壁山无路
吴居厚
连云绝壁山无路，溅石潺湲水有花。
试问昔时畲粟麦，何如今日种桑麻。
试问
吴王城·吴王宫殿作飞尘
吴居厚
吴王宫殿作飞尘，野鸟幽花各自春。
料得寒溪暄笑日，也曾惊动武昌人。
惊动
留春·柴门深闭莫嫌猜
吴居厚
柴门深闭莫嫌猜，为怕春归不敢开。
几树好花风{左扌右弃}去，一池新水雨添来。
冥搜秀色增诗料，款挹晴光入酒杯。
试问东君来复去，何如休去且徘徊。...
徘徊
晚春·瘦尽红曲绿已肥
吴居厚
瘦尽红曲绿已肥，杜鹃何事苦催归。
未甘淑景堂堂去，更挈壶觞上翠微。

吴居厚的诗词名句全集
