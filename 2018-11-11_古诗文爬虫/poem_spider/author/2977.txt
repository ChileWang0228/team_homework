诗人:宇文虚中
作品数目：6篇
朝代：宋代
诗人简介：宇文虚中（1079-1146年）初名宇文黄中，字叔通，别号龙溪居士，成都府广都人，两宋之际名臣，学者，诗人。宇文虚中在大观三年进士及第，宋徽宗赐其名为虚中，在宋朝历任起居舍人、国...
<<迎春乐·宝幡彩胜堆金缕>> <<在金日作>> <<春日·北洹春事休嗟晚>> <<题平辽碑>> 
<<和高子文秋兴>> <<秋兴·摇落山城暮>> 

宇文虚中的诗词全集

迎春乐·宝幡彩胜堆金缕
宇文虚中
宝幡彩胜堆金缕，双燕钗头舞。人间要识春来处。天际雁，江边树。
故国莺花又谁主。念憔悴，几年羁旅。把洒祝东风，吹取人归去。...
憔悴
在金日作
宇文虚中
遥夜沉沉满幕霜，有时归梦到家乡。
传闻已筑西河馆，自许能肥北海羊。
回首两朝俱草莽，驰心万里绝农桑。
人生一死浑闲事，裂眦穿胸不汝忘。...
草莽
题平辽碑
宇文虚中
十丈丰碑势倚空，风云犹忆下辽东。
百年功业秦皇帝，一代文章太史公。
石断云鳞秋雨后，苔封鳌背夕阳中。
行人立马空惆怅，禾黍离离满故宫。...
夕阳
秋兴·摇落山城暮
宇文虚中
摇落山城暮，栖迟客馆幽。
葵衰前日雨，菊老异乡秋。
自信浮沉数，仍怀顾望愁。
蜀江归棹在，浩荡逐春鸥。
浩荡
春日·北洹春事休嗟晚
宇文虚中
北洹春事休嗟晚，三月尚寒花信风。
遥忆东吴此时节，满江鸭绿弄残红。
时节
和高子文秋兴
宇文虚中
沙碧平犹涨，霜红粉已多。
驹年惊过隙，凫影倦随波。
散步双扶老，栖身一养和。
羞看使者节，甘荷牧人蓑。
栖身
岁寒堂·洞户延清吹
宇文虚中
洞户延清吹，庭除贮绿阴。不随风月媚，肯受雪霜侵。润入珠泉爽，声传玉帐深。主人留胜赏，同此岁寒心。
过居庸关·奔峭从天拆
宇文虚中
奔峭从天拆，悬流赴壑清。路回穿石细，崖裂与藤争。花已从南发，人今又北行。节旄都落尽，奔走愧平生。
晚宿耀武关
宇文虚中
山与烟云暝，溪兼冰雪流。寒枝啼秸鞠，炀室聚咿嚘。此日征行困，何时丧乱休。尚矜争席好，无复旧鸣驺。
安定道中·落日尘埃壮
宇文虚中
落日尘埃壮，阴风天地昏。牛羊争隘道，鸟雀聚空村。跛曳伤行役，光华误主恩。未甘迟莫景，伏枥意犹存。
秋兴·摇落山城莫
宇文虚中
摇落山城莫，栖迟客馆幽。葵衰前日雨，菊老异乡秋。自信浮沈数，仍怀顾望愁。蜀江归棹在，浩荡逐春鸥。
又和九日·老畏年光短
宇文虚中
老畏年光短，愁随秋色来。一持旌节出，五见菊花开。强忍玄猿泪，聊浮绿蚁杯。不堪南向望，故国又丛台。
中秋觅酒·今夜家家月
宇文虚中
今夜家家月，临筵照绮楼。那知孤馆客，独抱故乡愁。感激时难遇，讴吟意未休。应分千斛酒，来洗百年忧。
虏中作·满腹诗书漫古今
宇文虚中
满腹诗书漫古今，频年流落易伤心。南冠终日囚车府，北雁何时到上林。开口摧颓空抱璞，胁肩奔走尚腰金。莫邪利剑今安在，不斩奸邪恨最深。...
虏中作·遥夜沈沈满幕霜
宇文虚中
遥夜沈沈满幕霜，有时归梦到家乡。传闻已筑西河馆，自许能肥北海羊。回首两朝俱草莽，驰心万里绝农桑。人生一死浑闲事，裂眦穿胸不汝忘。...
虏中作·不堪垂老尚蹉跎
宇文虚中
不堪垂老尚蹉跎，有口无辞可奈何。强食小儿犹解事，学妆娇女最怜他。故衾愧见沾秋雨，短褐宁忘拆海波。倚仗循环如可待，未愁来日苦无多。...
予写金刚经与王正道正道与朱少章复以诗来辄次二公韵
宇文虚中
平生幸识系珠衣，穷走他乡未得归。有客为传祗树法，此心便息汉阴机。百千三昩一门入，四十九年诸事非。寄与香山老居士，要凭二义发馀辉。...
次少章韵·前世曾为粥饭僧
宇文虚中
前世曾为粥饭僧，此生随处且腾腾。经中因认人我相，教外都忘大小乘。写去欲云居士颂，信来如续祖师灯。他年辱赠茅庵句，谁谓因缘昔未曾。...
郊居·芒屦松冠野外装
宇文虚中
芒屦松冠野外装，茶铛药灶静中忙。含风荇逐波纹展，著雨花连土气香。停策仰檐朝觅句，披襟穿树晚追凉。蓬蒿似欲荒三径，疏懒谁知意更长。...
重阳旅中偶记二十年前二诗因而有作
宇文虚中
旧日重阳厌旅装，而今身世更悲凉。愁添白发先春雪，泪著黄花助晚霜。客馆病馀红日短，家山信断碧云长。故人不恨村醪薄，乘兴能来共一觞。...
己丑重阳在剑门梁山铺
宇文虚中
两年重九皆羁旅，万水千山厌远游。白酒黄花聊度日，青萍绿绮共忘忧。却怜风雨梁山路，不似莼鲈楚泽秋。何必东皋是三径，此身天地一虚舟。...
生日和甫同诸公载酒袖诗为礼感佩之馀以诗为谢
宇文虚中
词人诗句压离骚，按膝长吟意自豪。袖里虹蜺冲霁色，笔端风雨驾云涛。将衰难称千年祝，增重虚蒙只字褒。太史已应飞急奏，文星偏傍使星高。...
和题稽古轩
宇文虚中
堆架缣缃粲蔀居，眼前长物埽无馀。避嚣肯要邻人卜，论友先寻上世书。汲古不须忧绠短，随波聊复任舟虚。勿欺文室才容膝，六合神游有日车。...
己酉岁书怀
宇文虚中
去国匆匆遂隔年，公私无益两茫然。当时议论不能固，今日穷愁何足怜。生死已从前世定，是非留与后人传。孤臣不为沈湘恨，怅望三韩别有天。...
泾王许以酒饷龙溪老人几月不至以诗促之
宇文虚中
先生寂莫草玄文，正要侯芭作富邻。客至但须樽有酒，日高不怕甑生尘。急催岭外传梅使，来饷篱边采菊人。已埽明窗供点笔，为君拟赋洞庭春。...
从人借琴·峄阳惯听凤雏鸣
宇文虚中
峄阳惯听凤雏鸣，泻出泠然万籁声。已厌笙簧非雅曲，幸从炊爨脱馀生。昭文不鼓缘何意，靖节无弦且寄情。乞与南冠囚絷客，为君一奏变春荣。...
上乌林天使
宇文虚中
平生随牒浪推移，只为生民不为私。万里翠舆犹远播，一身幽圄敢终辞。鲁人除馆西河外，汉使驱羊北海湄。不是故人高议切，肯来军府问钟仪。...
乌林天使·拭玉辕门吐寸诚
宇文虚中
拭玉辕门吐寸诚，敢将缓颊沮天兵。雷霆傥肯矜彫弊，草芥何须计死生。定鼎未应周命改，登坛合许赵人平。知君妙有经邦策，存取威怀万世名。...
乌林天使·当时初结两朝欢
宇文虚中
当时初结两朝欢，曾见军前捧血槃。本为万年依荫厚，那知一日遽盟寒。羊牵已作俘囚献，鱼漏终期网罟宽。幸有故人知底蕴，下臣获考敢谋安。...
姑苏滕惇礼榜所居阁曰斋心成都宇文某作诗以广其意
宇文虚中
不是凭虚避世喧，此中于物本无缘。静看畏影徒劳尔，题作斋心亦且然。意识已随言语断，生涯聊任岁时迁。老夫亦涉天游趣，三复南华第四篇。...
春·短草铺茸绿
宇文虚中
短草铺茸绿，残红照雪稀。暖轻还锦褥，寒峭怯罗衣。
春·翠涟冰绽日
宇文虚中
翠涟冰绽日，香径晚多花。细笋抽蒲密，长条舞柳斜。
春·折花幽槛小
宇文虚中
折花幽槛小，倾酒绿杯深。蝶舞轻风晓，莺啼老树阴。
夏·翠密围窗竹
宇文虚中
翠密围窗竹，青圆贴水荷。睡多嫌昼永，醒少得风和。
夏·草径迷深绿
宇文虚中
草径迷深绿，莲池浴腻红。早蝉鸣树曲，鲜鲤跃潭东。
夏·暴雨随云骤
宇文虚中
暴雨随云骤，惊雷隐地平。好风摇箑透，轻汗挹冰清。
秋·晚日欣帘捲
宇文虚中
晚日欣帘捲，凉风觉袂摇。远吟高兴遣，长醉宿愁销。
秋·短苇低残雨
宇文虚中
短苇低残雨，虚舟带晚潮。断鸿归暗浦，疏叶堕寒梢。
秋·戚戚蛬吟苦
宇文虚中
戚戚蛬吟苦，茫茫水驿孤。日衔山色莫，霜带菊丛枯。
冬·鹘健呼风急
宇文虚中
鹘健呼风急，乌啼促景残。窟深宜兔蛰，蒲折荫鱼寒。
冬·裂瓦寒霜重
宇文虚中
裂瓦寒霜重，铺窗月影清。灭灯惊好梦，孤枕念深情。
冬·秀柏留阴绿
宇文虚中
秀柏留阴绿，芳梅蘸影斜。溜檐冰结玉，装树雪飞花。
灯碑·清阴霭霭匝城闉
宇文虚中
清阴霭霭匝城闉，万井熙熙桃杏春。紫陌传呼旌旆出，重臣新佩玉麒麟。
灯碑·钿轴天章拜异恩
宇文虚中
钿轴天章拜异恩，驿骖花骑映朝暾。手持禁钥千门肃，官压东宫二品尊。
灯碑·垒原清照白登山
宇文虚中
垒原清照白登山，弥陇连天麦浪寒。剑戟渐销农器出，人家只识劝农官。
灯碑·九夏南风入舜琴
宇文虚中
九夏南风入舜琴，恩风泽雨浃飞沈。陪京最是仪形地，先识君王解愠心。
灯碑·枹鼓无声讼狱空
宇文虚中
枹鼓无声讼狱空，欢谣击壤万家同。时人共解班春意，兵寝刑清第一功。
馆中书事·雨来蒸郁似江乡
宇文虚中
雨来蒸郁似江乡，雨过西风特地凉。尚有庭花共客恨，可无尊酒慰幽芳。
时习斋·未厌平生习气浓
宇文虚中
未厌平生习气浓，更将馀事训儿童。鲁论二万三千字，悟入从初一句中。
醉经斋·傍人但笑腹便便
宇文虚中
傍人但笑腹便便，枕藉诗书正昼眠。不识先生真悟处，未离文字已逃禅。

宇文虚中的诗词名句全集
