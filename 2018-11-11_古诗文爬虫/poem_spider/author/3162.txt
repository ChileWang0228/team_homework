诗人:贾昌朝
作品数目：9篇
朝代：宋代
诗人简介：贾昌朝（997年-1065年），字子明。真定获鹿人。北宋宰相、训诂学家、文学家、书法家。宋真宗天禧元年（1017年）赐同进士出身，任为国子监说书。宋仁宗朝，历任天章阁侍讲、参知...
<<繁城魏受禅台>> <<咏凌霄花>> <<乞休得旨谢恩>> <<秋日得王介甫书>> 
<<木兰花令·都城水绿嬉游处>> <<曲水园·画船载酒及芳辰>> <<归休亭·小筑危亭聚石淙>> <<归休亭·日影初升竹半高>> 
<<归休亭·水国微茫境不凡>> 

贾昌朝的诗词全集

咏凌霄花
贾昌朝
披云似有凌霄志，向日宁无捧日心。
珍重青松好依托，直从平地起千寻。
依托
木兰花令·都城水绿嬉游处
贾昌朝
都城水绿嬉游处。仙棹往来人笑语。红随远浪泛桃花，雪散平堤飞柳絮。
东君欲共春归去。一阵狂风和骤雨。碧油红旆锦障泥，斜日画桥芳草路。...
狂风
乞休得旨谢恩
贾昌朝
三疏陈情始放归，萧萧白发解朝衣。
未营别业王官谷，先驾扁舟严子矶。
视草龙螭犹眷恋，还家鸥鹭自光辉。
老臣恩遇知何极，梦到天门觐紫薇。...
光辉
归休亭·小筑危亭聚石淙
贾昌朝
小筑危亭聚石淙，清溪环绕不通江。
栽成傲骨梅千树，呼出栖云鹤一双。
垂钓艇乘新涨水，摊书光借夕阳窗。
动名事事皆堪避，祇有诗情未肯降。...
夕阳
繁城魏受禅台
贾昌朝
服殷自古称文王，几见符膺把纣亡。
谁谓老奸亟篡事，禅台空立在繁昌。
繁昌
秋日得王介甫书
贾昌朝
数亩池塘一小亭，從容书札户常扃。
间开松菊花三径，时贮葠苓酒一瓶。
望去春痕青到水，飞来凫羽白边汀。
是谁日落吹长啸，犹有行人不忍听。...
书札
归休亭·日影初升竹半高
贾昌朝
日影初升竹半高，一天晴色读离骚。
凭栏对客浮樽斝，隔水听人正桔槔。
拂去梁尘饯乳燕，扫归松栗煮秋涛。
柴门正对青青柳，浪说新诗欲拟陶。...
新诗
归休亭·水国微茫境不凡
贾昌朝
水国微茫境不凡，箨冠萝带芰荷衫。
云归洞口鹿常卧，叶落巢门鸟自衔。
采药道人过峭壁，汲泉童子下层岩。
名山书卷封题处，多少烟霞护玉函。...
童子
曲水园·画船载酒及芳辰
贾昌朝
画船载酒及芳辰，丞相园林潩水滨。
虎节麟符抛不得，却将清景付闲人。

贾昌朝的诗词名句全集
