诗人:张尧同
作品数目：99篇
朝代：宋代
诗人简介：张尧同[约公元一二七零年前后在世]字不详，秀水人。生卒年均不详，约宋度宗成淳中前后在世，生平事迹亦不可考。著有嘉禾百咏一卷。《四库总目》传于世。...
<<韭溪·终与双溪接>> <<高使君祠·一瞑移藩日>> <<陈贤良隐居>> <<景德禅院>> 
<<朱买臣墓>> <<周都官墓>> <<柘湖·神居阴阳护>> <<云门家舍>> 
<<御儿·用此临吴战>> 

张尧同的诗词全集

朱买臣墓
张尧同
世事春风转，荣枯一梦间。绣衣人不见，孤冢旧家山。
春风
木纹观音·双瞳分日月
张尧同
双瞳分日月，眉际一星悬。照见人间苦，三辰不在天。
日月
韭溪·终与双溪接
张尧同
终与双溪接，分流入郭来。市桥人影合，不解洗尘埃。
洗尘
海棠亭·藓砌迎烟渚
张尧同
藓砌迎烟渚，花开忽满株。春风吹烂漫，如展蜀川图。
海棠
高使君祠·一瞑移藩日
张尧同
一瞑移藩日，邦人昔被恩。步兵碑尚在，功业敢经纶。
步兵
陈贤良隐居
张尧同
发策名犹在，回头事已非。池塘春草绿，空忆谢公归。
隐居
景德禅院
张尧同
白毫光未灭，胜事百年中。好是传灯地，林泉有古风。
传灯
周都官墓
张尧同
不识君名字，应难问子孙。一丘浮水际，神怪欲谁论。
浮水
柘湖·神居阴阳护
张尧同
神居阴阳护，寻国捍洪波。莫虑蛟龙怒，年来畏叱呵。
蛟龙
云门家舍
张尧同
满箧藏锋句，家传世几何。远孙无悟解，却笑葛藤多。
葛藤
御儿·用此临吴战
张尧同
用此临吴战，何人为越谋。夫差曾不寤，亡国始知羞。
亡国
由拳废县
张尧同
故城人不见，击剑泪空沾。一绝悲声远，今犹说孝帘。
击剑
徐偃王庙
张尧同
王有岐夷德，千年貌亦存。我怀三刺史，谁是后来孙。
刺史
胥山·马革浮尸去
张尧同
马革浮尸去，君王太忍人，此山空庙貌，何以劝忠臣。
浮尸
秀水·好景明於昼
张尧同
好景明於昼，长浮五色波。一竿吾欲钓，来此听渔歌。
渔歌
读书堆·平林标大道
张尧同
平林标大道，曾是野王居。往事将谁语，凄凉六代余。
读书
长水乡·古来古未灭
张尧同
古来古未灭，人好水还清。一读高僧疏，尘劳悟此生。
水乡
村门口·昔日荒閒地
张尧同
昔日荒閒地，今闻市井喧。人情看促迫，无复似当年。
昔日
昌武庙·祗因吴士秀
张尧同
祗因吴士秀，千载仰公神。欲借驱痁术，来临刻木人。
武庙
茶溪·茶林那复有
张尧同
茶林那复有，零落付樵人。旧日溪边叟，空悲二月春。
旧日
滮湖·四境由相接
张尧同
四境由相接，烟澜自渺瀰。客来吟此景，无或比滮池。
邦药王龛·父老怀遗爱
张尧同
父老怀遗爱，谁传肘后方。药囊同日葬，空忆紫元香。
父老
百步桥·旧址依然在
张尧同
旧址依然在，荒墟未百年。还分一桥水，流入几家田。
旧址
白苧桥·遍陇敷青绿
张尧同
遍陇敷青绿，桑麻共几家。满城罗绮子，应笑不栽花。
青绿
白龙潭·呼吸风云合
张尧同
呼吸风云合，飞潜自有时。只愁潭底浅，头角被人窥。
风云
白莲上方·古屋深于洞
张尧同
古屋深于洞，门前种白莲。好寻当日社，重结此生缘。
白莲沼·池波围为止面
张尧同
池波围为止面，艳艳玉开花。自可除帘幕，清香不用遮。
清香
三塔·石匮埋礼物
张尧同
石匮埋礼物，灵光照夜多。龙归天上后，无复更风波。
礼物
使君祠·一笑淮兵却
张尧同
一笑淮兵却，功成未易论。岂惭颜刺史，诗酒在平原。
刺史
嘉禾百咏
张尧同
题诗三过此，坡老昔时曾。悟得成禅指，来为打睡僧。
嘉禾
披云阁·兹楼当胜地
张尧同
兹楼当胜地，高望极堎赠。欲睹青天色，还须上一层。
胜地
普济院·祗应曾布地
张尧同
祗应曾布地，往往化为鱼。一遇丁千骑，禅人便结庐。
往往
南坞·岸回波曲曲
张尧同
岸回波曲曲，城转草层层。忽见桃花落，还知到武陵。
桃花
穆溪·静练明田外
张尧同
静练明田外，源流笠泽通。不因逢岁旱，谁识济时功。
源流
龙舌头·一吸长川静
张尧同
一吸长川静，烟云忽有无。谁看颔底月，误欲探骊珠。
舌头
马塘泾·疑著风波恶
张尧同
疑著风波恶，民谣亦畏人。筑塘成堰后，斩马祭河神。
风波
灵光井·不甃祥光发
张尧同
不甃祥光发，难藏世上名。定多慈护力，一饮百疴轻。
灵光
列岫亭·吾州购物好
张尧同
吾州购物好，惟是欠青山。忽有洞庭色，来从一笑间。
寥阳殿·人归天上去
张尧同
人归天上去，空识旧衣冠。秘录藏金匮，清风满殿寒。
归天
乐郊亭·竹下清风好
张尧同
竹下清风好，时来挂幅巾。待逢田叟问，知是乐郊人。
清风
跨塘桥·路接张泾近
张尧同
路接张泾近，塘连谷水长。一声清鹤唳，片月在沧浪。
沧浪
景龙楼·千秋传异彩
张尧同
千秋传异彩，百尺护雕阑。欲识金龙瑞，丹霄试仰看。
异彩
净相佳李·地重因名果
张尧同
地重因名果，如分沆瀣浆。伤心吴越战，未敢尽情尝。
伤心
姜庵·不入红尘市
张尧同
不入红尘市，安居三十年。至今庵下路，芳草碧芊芊。
红尘
嘉禾亭·五马来何暮
张尧同
五马来何暮，经营指一弹。石碑书近事，留与后人看。
嘉禾
简斋·诗老追唐句
张尧同
诗老追唐句，閒居筑简斋。芙蓉寒浦外，红落感秋怀。
芙蓉
惠明堂·地僻无人到
张尧同
地僻无人到，松风鹤梦清。一灯禅榻畔，自向暗中明。
明堂
寂照庵·寂灭跏趺地
张尧同
寂灭跏趺地，灯光照四时。高僧穿地脉，此意少人知。
跏趺
嘉禾墩·寂寞黄龙后
张尧同
寂寞黄龙后，纷然垅土碑。废兴与处问，空咏草离离。
黄龙
怀苏亭·犹使樽前客
张尧同
犹使樽前客，常怀没后名。好风吹远籁，如有笑歌声。

张尧同的诗词名句全集
