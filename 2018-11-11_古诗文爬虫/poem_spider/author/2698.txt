诗人:董天吉
作品数目：13篇
朝代：宋代
诗人简介：董天吉，宋徽州歙县人，字申甫，一字瑞甫，号訥斋。理宗绍定二年进士。为江陵教授。宝祐中累官参知政事，寻拜右丞相兼枢密使。对国本、人才、吏治、财计、备边、爱民等国事...
<<寿千奴监司>> <<送经历庞世安>> <<梧·一树梧桐烂熳开>> <<项王庙·嬴氏乱天纪>> 
<<永庆寺松风亭>> <<月中桂·云外仙花众莫俦>> <<竹·移家徒得竹成林>> <<主簿年家丈游敬亭>> 
<<柏山僧房赏花>> 

董天吉的诗词全集

寿千奴监司
董天吉
绿鬓貂蝉合殿中，輶车又过大江东。
九重行侍君王宴，五度曾乘御史骢。
好学襟怀开霁月，爱民心事蔼春风。
夜深香火听与诵，好是称觞寿母同。...
民心
送经历庞世安
董天吉
庞门培隐德，凤穴产奇毛。
曳组全家贵，谈兵此客豪。
书签沾雨湿，箭镝入云高。
归到荆花下，春缸醉玉醪。
书签
梧·一树梧桐烂熳开
董天吉
一树梧桐烂熳开，紫沉黄玉是花材。
谁教着在朝阳地，勾引丹山老凤来。
朝阳
项王庙·嬴氏乱天纪
董天吉
嬴氏乱天纪，群雄各飞扬。
子羽勇无敌，拔剑起戎行。
熊罢八千士，飚举度长江。
威名震列国，斩婴爇咸阳。
神力摧万夫，虎视邈四方。
雄图竟不就，楚歌有馀伤。
故国父老怜，遗庙苍山傍。...
苍山
永庆寺松风亭
董天吉
长松荫禅宇，柯叶何橚槮。
清风一披拂，奏作绿绮琴。
虬龙舞空祠，鸾凤相与吟。
众籁起幽听，太虚本沉沉。
悠然亭中人，宴坐欢妙音。
心闻得深悟，明月生东林。...
沉沉
月中桂·云外仙花众莫俦
董天吉
云外仙花众莫俦，广寒宫殿足清幽。
根盘天上一轮古，香落人间八月秋。
玉兔杵频金粟碎，素娥佩湿露枝稠。
史君方运吴刚斧，要放清光照此舟。...
光照
竹·移家徒得竹成林
董天吉
移家徒得竹成林，老节清阴岁月深。
近日孙枝殊圣长，风天雨夜学龙吟。
岁月
主簿年家丈游敬亭
董天吉
逆旅频争度，郊原一振衣。
联镳寻胜去，高盖拂林飞。
访古江山是，怀人岁月非。
禅林最安稳，栖鸟亦深依。
岁月
柏山僧房赏花
董天吉
云房閟孤赏，幽花杳谁攀。
春风不掩私，吹芬满禅关。
欣抃披沉寂，觅此芳菲颜。
亭亭紫锦盖，济济玉笋斑。
风流冠群英，擢自蓬藋间。
感物动嘉咏，飞觞且循环。
上人灭华念，对之心自闲。...
循环
采石矶·断矶江上碧嶙峋
董天吉
断矶江上碧嶙峋，漠漠芦花转岸濒。
舟小风微犹胜马，山高石立宛如人。
羡渠钓艇沧波阔，老我征途白发新。
寂寞蛾眉在天际，远烟青处晚双颦。...
征途
惠安桥·涔阳山水壮南州
董天吉
涔阳山水壮南州，千尺飞梁速去邮。
蛟鳄翻涛声吼夜，虹蜺分雨气横秋。
险疑云栈通车马，高比银河挟女牛。
钜万功成书太史，绝胜舟楫济中流。...
银河
送任浙东廉使
董天吉
曾闻鼻祖牧宣州，又见邦人送我侯。
世阅双旌相绚映，人生五马自风流。
西偏清啸独孤观，北望高吟小谢楼。
此去骅骝谙旧路，定知原隰望咨诹。...
骅骝
浙东廉使·画戟凝香礼数殊
董天吉
画戟凝香礼数殊，敢勤屣履下庸愚。
有时小队寻花柳，也枉前茅到竹梧。
对客每曾蒙齿录，问年直恐混泥涂。
使君早晚朝天阙，还念沧江钓叟无。...

董天吉的诗词名句全集
