诗人:张红桥
作品数目：24篇
朝代：明代
诗人简介：张红桥，明初才女，约活动于明太祖洪武（1368～1398）年间，闽县（今属福建）人，居红桥，因以自号。张红桥生活于明朝初年。因家居红桥西侧，故自号红桥。红桥自幼聪敏，文才过人，享有盛名...
<<红桥答诗>> <<子羽定情诗>> <<子羽夜至红桥所居>> <<红桥和诗>> 
<<遗林子羽>> <<子羽投诗>> <<红桥诗·芙容作帐锦重重>> <<红桥和诗·桥外千花照碧空>> 
<<红桥和诗·草香花暖醉春风>> 

张红桥的诗词全集

红桥和诗·草香花暖醉春风
张红桥
草香花暖醉春风，郎去西湖妾向东。
斜倚石栏频怅望，月明孤影笑飞鸿。
春风
子羽哀词
张红桥
柔肠百结泪悬河，<疒夹>玉埋香可奈何。
明月也知留佩玦，晓来长想画青娥。
仙魂已逐梨云梦，人世空传《薤露歌》。
自是忘情惟上智，此生长抱怨情多。...
薤露
子羽定情诗
张红桥
云娥酷似董娇饶，每到春来恨未销。
谁道蓬山天样远，画阑咫尺是红桥。
咫尺
红桥答诗
张红桥
梨花寂寂斗婵娟，银汉斜临绣户前。
自爱焚香消永夜，从来无事诉青天。
青天
子羽夜至红桥所居
张红桥
溶溶春水漾琼瑶，两岸菰蒲长绿苗。
几度踏青归去晚，却从灯火认红桥。
踏青
红桥和诗
张红桥
桂轮斜落粉楼空，漏水丁丁烛影红。
露湿暗香珠翠冷，赤栏桥上待归鸿。
珠翠
遗林子羽
张红桥
一南一北似飘蓬，妾意君心恨不同。
他日归来亦无益，夜台应少系书鸿。
无益
子羽投诗
张红桥
桂殿焚香酒半醒，露华如水点银屏。
含情欲诉心中事，羞见牵牛织女星。
情欲
红桥诗·芙容作帐锦重重
张红桥
芙容作帐锦重重，比翼和鸣玉漏中。
共道瑶池春似海，月明飞下一双鸿。
瑶池
红桥和诗·桥外千花照碧空
张红桥
桥外千花照碧空，美人遥隔水云东。
一声宝马嘶明月，惊起沙汀几点鸿。
碧空
子羽金陵寄红桥诗
张红桥
女嫘江上送兰桡，长忆春纤折柳条。
归梦不知江路远，夜深和月到红桥。
柳条
子羽金陵寄红桥诗·騼歌声断玉人遥
张红桥
騼歌声断玉人遥，孤馆寒灯伴寂寥。
我有相思千点泪，夜深和雨滴红桥。
寂寥
子羽金陵寄红桥诗·残灯暗影别魂消
张红桥
残灯暗影别魂消，泪湿鲛人玉线绡。
记得云娥相送处，淡烟斜月过红桥。
暗影
子羽金陵寄红桥诗·春衫初试淡红绡
张红桥
春衫初试淡红绡，宝凤搔头玉步摇。
长记看灯三五夜，七香车子度红桥。
三五
子羽金陵寄红桥诗·一襟离恨怨魂消
张红桥
一襟离恨怨魂消，闲却鸣鸾白玉箫。
燕子不来春事晚，数株杨柳暗红桥。
杨柳
子羽金陵寄红桥诗·伤春雨泪湿鲛绡
张红桥
伤春雨泪湿鲛绡，别雁离鸿去影遥。
流水落花多少恨，日斜无语立红桥。
流水
子羽金陵寄红桥诗·绮窗别后玉人遥
张红桥
绮窗别后玉人遥，浓睡才醒酒未消。
日午卷帘风力软，落花飞絮满红桥。
风力
留别子羽七绝句
张红桥
床头络纬泣秋风，一点残灯照药丛。
梦吉梦凶都不是，朝朝望断北来鸿。
望断
留别子羽七绝句·井落金瓶信不通
张红桥
井落金瓶信不通，云山渺渺暗丹枫。
轻罗露湿鸳鸯冷，闲听长宵嘹唳鸿。
鸳鸯
留别子羽七绝句·寂寂香闺枕簟空
张红桥
寂寂香闺枕簟空，满阶秋雨落梧桐。
内家不遣园陵去，音信何缘寄塞鸿。
音信
留别子羽七绝句·玉箸双垂满颊红
张红桥
玉箸双垂满颊红，关山何处寄书筒。
绿窗寂寞无人到，海阔天高怨落鸿。
寂寞
留别子羽七绝句·衾寒翡翠怯秋风
张红桥
衾寒翡翠怯秋风，郎在天南妾在东。
相见千回都是梦，楼头长日妒双鸿。
秋风
留别子羽七绝句·半帘明月影朣朣
张红桥
半帘明月影朣朣，照见鸳鸯锦帐中。
梦里玉人方下马，恨它天外一声鸿。
下马
留别子羽七绝句·一南一北似飘篷
张红桥
一南一北似飘篷，妾意君心恨不同。
他日归来也无益，夜台应少系书鸿。

张红桥的诗词名句全集
