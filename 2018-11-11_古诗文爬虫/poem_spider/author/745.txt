诗人:陈寅恪
作品数目：43篇
朝代：现代
诗人简介：陈寅恪（1890.7.3-1969.10.7），字鹤寿，江西修水人。中国现代最负盛名的集历史学家、古典文学研究家、语言学家、诗人于一身的百年难见的人物，与叶企孙、潘光旦、梅贻琦一...
<<无题·乱眼繁枝照梦痕>> <<春日独游玉泉静明园>> <<挽王静安先生>> <<壬辰春日作>> 
<<北海舟中>> <<易卜生墓>> <<戊辰中秋夕渤海舟中作>> <<阅报戏作二绝>> 
<<吴氏园海棠>> 

陈寅恪的诗词全集

无题·乱眼繁枝照梦痕
陈寅恪
乱眼繁枝照梦痕，寻芳西出忆都门。
金犊旧游迷紫陌，玉龙哀曲怨黄昏。
花光坐恼乡关思，烛烬能温儿女魂。
绝代吴姝愁更好，天涯心赏几人存。...
儿女
夏日听读报
陈寅恪
掉海鲸鱼蹙浪空，蟠霄雕鹫喷烟红。
独怜卧疾陈居士，消受长廊一角风。
居士
春日独游玉泉静明园
陈寅恪
犹记红墙出柳根，十年重到亦无存。
园林故国春芜早，景物空山夕照昏。
回首平生终负气，此身未死已销魂。
人间不会孤游意，归去含凄自闭门。...
销魂
壬午元旦对盆花感赋
陈寅恪
寂寞盆花也自开，移根犹忆手亲栽。
云昏雾湿春仍好，金蹶元兴梦未回。
乞米至今馀断帖，埋名从古是奇才。
劫灰满眼堪愁绝，坐守寒灰更可哀。...
满眼
丙戌春旅居英伦疗治目疾无效取海道东归戊子
陈寅恪
又附楼船到海涯，东归短梦不胜嗟。
求医未获三年艾，避地难希五月花。
形貌久供儿女笑，文章羞向世人夸。
毁车杀马平生志，太息维摩尚有家。...
文章
北海舟中
陈寅恪
孤怀入海弥难说，水鸟舟人共此游。
束地巨环迎北小，拍天万水尽南流。
斜阳大月中宵见，故国新声一笑休。
忽忆江南黄篾舫，几时归去作遨游。...
斜阳
易卜生墓
陈寅恪
清游十日饱冰霜，来吊词人暖肺肠。
东海何期通寤寐，北欧今始有文章。
疏星冷月全天趣，白雪沧波缀国妆。
平淡恢奇同一笑，大槌碑下对斜阳。...
斜阳
挽王静安先生
陈寅恪
敢将私谊哭斯人，文化神州丧一身。
越甲未应公独耻，湘累宁与俗同尘。
吾侪所学关天意，并世相知妒道真。
赢得大清干净水，年年呜咽说灵均。...
相知
阅报戏作二绝
陈寅恪
弦箭文章苦未休，权门奔走喘吴牛。
自由共道文人笔，最是文人不自由。
自由
别蒙自
陈寅恪
我昔来时春水荒，我今去时秋草长。
来去匆匆数月耳，湖山一角已沧桑。
沧桑
甲申除夕病榻作时目疾颇剧离香港又三年矣
陈寅恪
雨雪霏霏早闭门，荒园数亩似山村。
携家未识家何置，归国惟欣国尚存。
四海兵戈迷病眼，九年忧患蚀精魂。
扶床稚女闻欢笑，依约承平旧梦痕。...
忧患
忆故居
陈寅恪
渺渺钟声出远方，依依林影万鸦藏。
一生负气成今日，四海无人对夕阳。
破碎山河迎胜利，残馀岁月送凄凉。
松门松菊何年梦，且认他乡作故乡。...
岁月
五十六岁生日三绝
陈寅恪
去年病目实已死，虽号为人与鬼同。
可笑家人作生日，宛如设祭奠亡翁。
生日
己丑送春
陈寅恪
无风无雨送残春，一角园林独怆神。
烛照已非前夕影，枝空犹想去年人。
辽西梦恨中宵断，江左妆夸半面新。
最是芳时弹指尽，蝶蜂飞懒倍沾襟。...
江左
报载某会中有梅兰芳之名戏题一绝
陈寅恪
蜂户蚁（音娥）封一聚尘，可怜犹梦故都春。
曹蜍李志名虽众，只识香南绝代人。
绝代
壬辰春日作
陈寅恪
细雨残花昼掩门，结庐人境似荒村。
简斋作客三春过，裴淑知诗一笑温。
南渡饱看新世局，北归难觅旧巢痕。
芳时已被冬郎误，何地能招自古魂。...
作客
甲午春朱叟自杭州寄示观新排长生殿传奇诗因
陈寅恪
一抹红墙隔死生，皕年悲恨总难平。
我近负得盲翁鼓，说尽人间未了情。
长生
己丑广州七夕
陈寅恪
岭树高楼影动摇，天风吹海海初潮。
金瓯已缺今宵月，银汉犹填旧日桥。
帘外新凉惊节换，夜阑离绪总魂销。
人间尽误佳期了，更有佳期莫恨遥。...
佳期
晓莹生日赋一诗为寿
陈寅恪
园林五月晚微凉，兼味盘飧共举觞。
理鬓未愁临镜影，画眉应问入时妆。
几回客里逢兹日，何处寰中似故乡。
记否凤城初见夕，榴花如火白莲香。...
故乡
钱受之东山诗集末附甲申元日诗
陈寅恪
兴亡江左自伤情，远志终惭小草名。
谁为谢公转一语，东山妓即是苍生。
东山
戊辰中秋夕渤海舟中作
陈寅恪
天风吹月到孤舟，哀乐无端托此游。
影底河山频换世，愁中节物易惊秋。
初升紫塞云将合，照彻沧波海不流。
解识阴晴圆缺意，有人雾鬓独登楼。...
无端
吴氏园海棠
陈寅恪
无风无雨送残春，一角园林独怆神。
读史早知今日事，看花犹是去年人。
梦回锦里愁如海，酒醒黄州雪作尘。
闻道通明同换劫，绿章谁省泪沾襟。...
园林
残春·无端来此送残春
陈寅恪
无端来此送残春，一角湖楼独怆神。
读史早知今日事，对花犹忆去年人。
过江愍度饥难救，弃世君平俗更亲。
解识蛮山留我意，赤榴如火绿榕新。...
弃世
残春·家亡国破此身留
陈寅恪
家亡国破此身留，客馆春寒却似秋。
雨里苦愁花事尽，窗前犹噪雀声啾。
群心已惯经离乱，孤注方看博死休。
袖手沉吟待天意，可堪空白五分头。...
空白
甲戌人日谒杜工部祠
陈寅恪
新祠故宅总伤情，沧海能来奠一觥。
千古文章孤愤在，初春节物万愁生。
风骚薄命呼真宰，离乱馀年望太平。
归倚小车心似醉，晚烟哀角满江城。...
太平
华西坝
陈寅恪
浅草平场广陌通，小渠高柳思无穷。
雷奔乍过浮香雾，电笑微闻送晚风。
酒困不妨胡舞乱，花娇弥觉汉妆浓。
谁知万国同欢地，却在山河破碎中。...
山河
五十六岁生日三绝·鬼乡人世两伤情
陈寅恪
鬼乡人世两伤情，万古书虫有叹声。
泪眼已枯心已碎，莫将文字误他生。
泪眼
五十六岁生日三绝·女痴妻病自堪怜
陈寅恪
女痴妻病自堪怜，况更流离历岁年。
愿得时清目复朗，扶携同泛峡江船。
流离
十年诗用听水斋韵
陈寅恪
金谷繁华四散空，但闻啼鸟怨东风。
楼台基坏丛生棘，花木根虚久穴虫。
蝶使几番飞不断，蚁宫何日战方终。
十年孤负春光好，叹息园林旧主翁。...
园林
报载某至重庆距西安事变将十年矣
陈寅恪
铁骑飞空京洛收，会盟赞普散边愁。
十年一觉长安梦，不识何人是楚囚。
长安
丙戌春游英归国舟中作
陈寅恪
百尺楼船海气寒，凭阑人病怯衣单。
远游空负求医意，归死人嗟行路难。
蚕食光阴春黯澹，龙吟风雨夜迷漫。
人生终古长无谓，干尽瀛波泪未干。...
风雨
丁亥元夕用东坡韵
陈寅恪
万里烽烟惨淡天，照人明月为谁妍。
观兵已抉城门目，求药空回海国船。
阶上鱼龙迷戏舞，词中梅柳泣华年。
旧京节物承平梦，未忍匆匆过上元。...
鱼龙
丁亥春日清华园作
陈寅恪
葱葱佳气古幽州，隔世重来泪不收。
桃观已非前度树，藁街长是最高楼。
名园北监仍多士，老父东城有独忧。
惆怅念年眠食地，一春残梦上心头。...
惆怅
无题·咏张群内阁
陈寅恪
舟中怅望梦难寻，绣被焚香夜夜心。
武帝弘规金屋众，文君幽恨凤弦深。
催妆青女羞还却，隔雨红楼冷不禁。
写尽相思千万纸，东墙消息费沉吟。...
青女
丁亥除夕作
陈寅恪
杀人盈野复盈城，谁挽天河洗甲兵。
至德收京回纥马，宣和浮海女真盟。
兴亡总入连宵梦，衰废难胜饯岁觥。
五十八年流涕尽，可能留命见升平。...
升平
纯阳观梅花
陈寅恪
我来只及见残梅，叹息今年特早开。
花事已随浮世改，苔根犹是旧时栽。
名山讲席无儒士，胜地仙家有劫灰。
游览总嫌天宇窄，更揩病眼上高台。...
胜地
庚寅人日
陈寅恪
岭梅人日已无花，独对空枝感岁华。
黄鹞鲁连羞有国，白头摩诘尚馀家。
催归北客心终怯，久味南烹意可嗟。
闭户寻诗亦多事，不如闭眼送生涯。...
生涯
庚寅元夕用东坡韵
陈寅恪
过岭南来便隔天，一冬无雪有花妍。
山河已入宜春槛，身世真同失水船。
明月满床思旧节，惊雷破柱报新年。
鱼龙寂寞江城暗，知否姮娥换纪元。...
新年
辛卯广州端午
陈寅恪
菖蒲似剑还生绿，艾叶如旗不闪红。
唯有沉湘哀郢泪，弥天梅雨却相同。
梅雨
辛卯七夕
陈寅恪
乞巧楼头雁阵横，秦时月照古边城。
已凉秋夜帘深掩，难暖罗衾梦未成。
天上又闻伤短别，人间虚说誓长生。
今宵独抱绵绵恨，不是唐皇汉帝情。...
长生
客南归述所闻戏作一绝
陈寅恪
青史埋名愿已如，青山埋骨愿犹虚。
可怜鴂舌空相问，不识何方有鉴湖。
可怜
甲午元旦题曾农髯丈所画齐眉绥福红梅图
陈寅恪
花枝含笑画犹存，偕老浑忘岁月奔。
红烛高烧人并照，绿云低覆镜回温。
新妆几换孤山面，浅笔终留倩女魂。
珍重玳梁香雪影，他生同认旧巢痕。...
珍重
贫女·绮罗高价等珠玑
陈寅恪
绮罗高价等珠玑，白叠虽廉限敢违。
幸有阿婆花布被，挑灯裁作入时衣。

陈寅恪的诗词名句全集
