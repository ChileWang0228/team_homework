诗人:杨文卿
作品数目：7篇
朝代：明代
诗人简介：杨文卿（1506-1558），字子质，号鸥海，盐山镇杨牛村人。童年喜文，明以前的经史艺文，皆熟谙胸中。15岁中秀才，明世宗嘉靖九年（1530），应盐山知县时尚儒之召，同宋宇、赵润等纂修第一...
<<旧沧州铁狮>> <<晓发京都>> <<秋日送曾公子实卿之延安书扇头>> <<经盐山废县>> 
<<过郭林宗墓>> <<宿山寺遇雨>> <<旧沧州铁狮·草埋金马没铜驼>> 

杨文卿的诗词全集

经盐山废县
杨文卿
何年移置青齐道，遗壤颓墉犹四围。
白露满田牛上冢，淡烟浮庙草钩衣。
客过都当瓦砾后，鹤来岂止人民非。
秦宫汉殿亦兴废，天地无穷哀雁飞。...
无穷
旧沧州铁狮
杨文卿
独倚遥空据道周，颓墉顽铁两悠悠。
不辞瓦石形应丑，为换人民恨未休。
沆瀣饮残犹枵腹，烟云压重自昂头。
真成久视仙人分，看尽豪华逐水流。...
豪华
晓发京都
杨文卿
俗吏曾随计吏来，可堪复别凤城隈。
清时自辟公孙阁，此日虚经郭隗台。
夹路笙簧山鸟哢，向人颦笑野花开。
倚风南望沧江渺，拟上高堂寿一杯。...
上高
秋日送曾公子实卿之延安书扇头
杨文卿
车马翩翩送汝行，离愁遽逐海云生。
三杯篱落菊花节，一路蛩螀豆叶声。
荒草浊河连古戍，悲笳明月动山城。
鲤庭趋后劳相报，婚嫁如今累尚平。...
山城
过郭林宗墓
杨文卿
曾披汉史羡冥鸿，身脱虞罗汉已终。
遥望仙舟悲逝水，独留荒冢泣寒蛩。
碑欹有字腰垂断，树老无枝腹半空。
不敢折巾强自附，为君沽酒酹秋风。...
秋风
宿山寺遇雨
杨文卿
独抗尘容过梵宫，残阳犹自拖微红。
黄牛下坂前溪雨，绿竹摇窗曲径风。
石露危崖山骨出，水流深涧地喉通。
绳床兀坐清无寐，满耳蛙鸣芦荻中。...
水流
旧沧州铁狮·草埋金马没铜驼
杨文卿
草埋金马没铜驼，到处遣踪《麦秀歌》。
聚铁何人成错误，长年见汝欲摩挲。
吼风泣雨萦愁剧，负燕冠雅受侮多。
我意转销作农器，买牛耕稼夕阳坡。...

杨文卿的诗词名句全集
