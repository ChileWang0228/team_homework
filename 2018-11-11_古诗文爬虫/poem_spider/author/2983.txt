诗人:黄定
作品数目：7篇
朝代：宋代
诗人简介：黄定（1130-1198），字泰之，号龙屿，晚号巩溪居士。为永福县一都龙屿村人。乾道八年会试时，他在皇帝面试策问中，针对金兵压境、南宋偏安江南的危局，大胆建议皇上振作精神，改正...
<<鹧鸪天·间世文章万选钱>> <<参政谢公挽词>> <<挽词·一自参机政>> <<舍人崔公挽词>> 
<<挽词·昔会钱同舍>> <<侍郎李公挽词>> <<挽词·吏绩今无匹>> 

黄定的诗词全集

鹧鸪天·间世文章万选钱
黄定
间世文章万选钱。清时平步八花砖。大开紫府瑶池宴，正是橙黄橘绿天。
金烛里，玉堂前。翰林元是武夷仙。雍容草罢明堂诏，留取天香馥寿筵。...
翰林
参政谢公挽词
黄定
落落朋良会，千龄际遇难。
难香初坐帐，獬豸即峨冠。
自抗囊封疏，长开黼座颜。
西枢东府事，施设未全殚。
落落
挽词·一自参机政
黄定
一自参机政，居然重本兵。
尤优文与武，谥重敏兼荣。
行矣跻三府，天乎梦两楹。
鄱阳当日谶，端的付唐生。
端的
舍人崔公挽词
黄定
昭代培英俊，皇天独不仁。
儒林埋鸑鷟，翰苑失麒麟。
青史空遗字，黄麻半掩尘。
惟余忠荩语，分付义方人。
黄麻
挽词·昔会钱同舍
黄定
昔会钱同舍，钦闻玉润姿。
公时尚萦服，我亦去持麾。
再起风斯下，重来雾怯披。
方图问奇字，抆泪赋哀词。
时尚
侍郎李公挽词
黄定
昭代论人物，如公实罕俦。
行藏一无愧，才业两俱优。
矜式新韦布，封章动冕旒。
持荷簪笔地，犹想旧风流。
冕旒
挽词·吏绩今无匹
黄定
吏绩今无匹，邦人合去思。
筑堤防水患，振廪粒民饥。
历历新安戒，洋洋近古诗。
经纶曾未究，空有典刑遗。

黄定的诗词名句全集
