诗人:聂绀弩
作品数目：49篇
朝代：现代
诗人简介：聂绀弩（1903-1986）新中国著名诗人、散文家、20世纪最大的自由主义者，湖北京山人。曾用笔名耳耶、二鸦、箫今度等。 聂绀弩的诗作新奇而不失韵味、幽默而满含辛酸，被称...
<<推磨·百事输人我老牛>> <<风车·八臂朝天一纺轮>> <<夜战·你一镬头我一锹>> <<割草赠莫言>> 
<<搓草绳>> <<清厕同枚子>> <<清厕同枚子之二>> <<锄草·何处有苗无有草>> 
<<刨冻菜>> 

聂绀弩的诗词全集

惊闻海燕之变后又赠
聂绀弩
愿君越老越年轻，路越崎岖越坦平。
膝下全虚空母爱，心中不痛岂人情。
方今世面多风雨，何止一家损罐瓶？
稀古妪翁相慰乐，非鳏非寡且偕行。...
风雨
削土豆伤手
聂绀弩
豆上无坑无有芽，手忙刀快眼昏花。
两三点血红谁见，六十岁人白自夸。
欲把相思栽北国，难凭赤手建中华。
狂言在口终羞说：以此微红献国家。...
中华
推磨·百事输人我老牛
聂绀弩
百事输人我老牛，惟馀转磨稍风流。
春雷隐隐全中国，玉雪霏霏一小楼。
把坏心思磨粉碎，到新天地作环游。
连朝齐步三千里，不在雷池更外头。...
天地
女乘务员
聂绀弩
长身制服袖尤长，叫卖新刊北大荒。
主席诗词歌宛转，《人民日报》诵铿锵。
口中白字捎三二，头上黄毛辫一双。
两颊通红愁冻破，厢中乘客浴春光。...
春光
拾穗同祖光之二
聂绀弩
乱风吹草草萧萧，卷起沟边穗几条。
如笑一双天下士，都无十五女儿腰。
鞠躬金殿三呼起，仰首名山百拜朝。
寄语完山尹弥勒，尔来休当妇人描。...
名山
夜战·你一镬头我一锹
聂绀弩
你一镬头我一锹，熊熊篝火照天烧。
朔风自冷人方热，河底渐低岸更高。
千古荒原多隐沼，一干神禹战通宵。
缩将冬夜成俄顷，鬓发须眉雪欲飘。...
通宵
搓草绳
聂绀弩
冷水浸盆捣杵歌，掌心膝上正翻搓。
一双两好缠绵手，万转千回缱绻多。
缚得苍龙归北面，绾教红日莫西矬。
能将此草绳搓紧，泥里机车定可拖。...
苍龙
锄草·何处有苗无有草
聂绀弩
何处有苗无有草，每回锄草总伤苗。
培苗常恨草相混，锄草又怜妙太娇。
未见新苗高一尺，来锄杂草已三遭。
停锄不觉手挥汗，物理难通心自焦。...
物理
刨冻菜
聂绀弩
白菜隆冬冻出奇，明铛翠羽碧琉璃。
故宫盆景嵌珠宝，元夜花灯下陇畦。
千朵锄刨飞玉屑，一兜手捧吻冰姿。
方思寄与旁人赏，堕地惊成破碗瓷。...
琉璃
挑水·这头高便那头低
聂绀弩
这头高便那头低，片木能平桶面漪。
一担乾坤肩上下，双悬日月臂东西。
汲前古镜人留影，行后征鸿爪印泥。
任重途修坡又陡，鹧鸪偏向井边啼。...
留影
地里烧开水
聂绀弩
大伙田间臭汗挥，我烧开水事轻微。
搜来残雪和泥棒，碰到柴湿用口吹。
风里敞锅冰未化，烟中老眼泪先垂。
如何一炬阿房火，无预今朝冷灶吹。...
眼泪
嘲王子夫妇怕冷
聂绀弩
塞北逢春不似春，清明过勒雪霏纷。
丈夫刚胆何寅似，娘子铁腰少欠伸。
此夜四窗皆白昼。全家一炕共奇温。
无人道是南归好，只道外婆惦外孙。...
白昼
嘲王奇赶车
聂绀弩
阎王泡子陆兴波，老板挥鞭此地过。
驷马俱颓两轮陷，一人其奈千钧何！
倒翻粮食天不管，拔出车身日已矬。
你是唐朝薛仁贵，奇功汉马淤泥河。...
出车
送王觉往东方红农场
聂绀弩
贪与王阳一局棋，虎林白日任高低。
废书焚去烹牛肉，秋水汲来灌马蹄。
共织荒原为锦绣，独憎人世有夫妻。
东方红腰诗千首，豆麦开花等你题。...
夫妻
赠王观泉
聂绀弩
投荒垂老一尘轻，走石飞沙塞上情。
何日同寻青冢好，此身新见黄河清。
我从滟滪堆边至，君在蓬莱顶上行。
偶尔相逢成一笑，不知何处不春明？...
蓬莱
风车·八臂朝天一纺轮
聂绀弩
八臂朝天一纺轮，朝挥行雨暮行云。
俯看平地疑流水，仰慕高踪远塞尘。
天际东风春猎猎，磨房文札雪纷纷。
吉诃德定真神勇，竟敢操戈斗巨人。...
纷纷
球鞋·不知吾足果何缘
聂绀弩
不知吾足果何缘，一着球鞋便欲仙。
山径羊肠平似砥，掌心鸡眼软如绵。
老头能有年轻脚，天下当无不种田。
得意还愁人未觉，频来故往众人前。...
种田
割草赠莫言
聂绀弩
长柄大镰四面挥，眼前高草立纷披。
风云怒咤天山骇，敕勒狂歌地母悲。
整日黄河身上泻，有时芦管口中吹。
莫言料恐言多败，草为金人缚嘴皮。...
黄河
清厕同枚子
聂绀弩
君自舀来仆自挑，燕昭台畔雨潇潇。
高低深浅两双手，香臭稠稀一把瓢。
阳春白雪同掩鼻，苍蝇盛夏共弯腰。
澄清天下吾曹事，污秽成坑便肯饶？...
盛夏
清厕同枚子之二
聂绀弩
何处肥源未共求，风来同冷汗同流。
天涯二老连三月，茅厕千锹谴百愁。
手散黄金成粪土，天将大任予曹刘。
笑他遗臭桓司马，不解红旗是上游。...
黄金
马逸·脱缰羸马也难追
聂绀弩
脱缰羸马也难追，赛跑浑如兔与龟。
无噩无嘉无话喊，越追越远越心灰。
苍茫暮色迷奔影，斑白老军叹逝骓。
今夕塞翁真失马，倘非马会自行归。...
斑白
放牛之一
聂绀弩
生来便是放牛娃，真放牛时日已斜。
马上戎衣天下事，牛旁稿荐牧夫家。
江山雨过牛鸣赏，人物风流奏笛夸。
苏武牧养牛我放，共怜芳草各天涯。...
风流
周婆来探后回京
聂绀弩
行李一肩强自挑，日光如水水如刀。
请看天上九头鸟，化作田间三脚猫。
此后定难窗在铁，何时重以鹊为桥？
携奖冰雪回京去，老了十年为探牢。...
日光
拾穗同祖光
聂绀弩
不用镰锄铲镬锹，无须掘割捆抬挑。
一丘田有几遗穗，五合米需千折腰。
俯仰雍容君逸少，屈伸艰拙仆曹交。
才因拾得抬身起，忽见身边又一条。...
雍容
柬周婆
聂绀弩
龙江打水虎林樵，龙虎风云一担挑。
邈矣双飞梁上燕，苍然一树雪中蕉。
大风背草穿荒径，细雨推车上小桥。
老始风流君莫笑，好诗端在夕阳锹。...
夕阳
伐木赠尊棋
聂绀弩
千年古树啥人栽，万叠蓬山我辈开。
斧锯何关天下计？乾坤须有出群材。
山中鸟语如人语，路上新苔掩旧苔。
四手一心同一锯，你拉我扯去还来。...
同一
草宿同党沛家
聂绀弩
成百英雄方夜战，一双老小稍清闲。
眠于软软茅堆里，暖过熊熊篝火边。
高士何需刘秀榻？东风不揭少陵掾。
清晨哨响犹贪睡，伸出头来雪满山。...
清晨
排水赠姚法规
聂绀弩
鹤嘴锄同二齿钩，红旗招展气吞牛。
荒原百战鹿谁手，大喝一声豹子头。
零下更低三十度，丈夫焉用肃霜裘？
坚冰冻土皆何物，依照法规不许留。...
丈夫
伐木赠懂汉芩
聂绀弩
弃被抛裘入老林，一冠一锯一提琴。
满怀流水高山意，一片苍松翠柏心。
冬至袄冠争蝶舞，夜深弓锯共龙呤。
明朝风卷人琴去，墓志滇南董汉芩。...
满怀
伐木赠张先怡
聂绀弩
湖南儿女不知愁，完达山中雪作裘。
百日皆夸茅屋暖，一冬尽与赤松游。
大呼乔木迎声倒，小憩新歌信口流。
痒煞烹调能手技，替人风里煮猴头。...
乔木
冰道·冰道银河似耶非
聂绀弩
冰道银河似耶非？魂存瀑死梦依稀。
一痕界破千山雪，匹练能裁几件衣。
屋建瓴高天并泻，撬因地险虎真飞。
此间尽运降龙木，可战天门百八喝。...
天门
怯问·怯问检尺小姑娘
聂绀弩
怯问检尺小姑娘，我是何材几立方。
努嘴崖边多节树，弯弯曲曲两人长？
弯曲
挽毕高士
聂绀弩
九尺曹交尚出头，终身恨未打篮球。
丈夫白死花岗石，天下苍生风马牛。
雪满完山高士毕，鹤归华表古城秋。
送君冠带棺中曲，恐尔棺中也自愁。...
华表
怀张惟
聂绀弩
《第一书记上马记》，绝世文章惹大波。
开会百回批掉了，发言一句可听么？
英雄巨像千尊少，皇帝新衣半件多。
北大荒人谁最健？张惟豪气壮山河。...
皇帝
赠徐介城
聂绀弩
切土全身尽上锹，路探兴凯水齐腰。
端阳七队曾牛饮，大雪三冬在虎饶。
地里葵花和雨面，袖中茶叶当烟烧。
辛勤最是催更鸟，日日催人过小桥。...
辛勤
往事·大雪漫天散碎鹅
聂绀弩
大雪漫天散碎鹅，从天降到小饶河。
饶河谁比姑娘乐？开口便哼敕勒歌。
不许诙谐唇舌省，无须思考脑筋磨。
人间万事皆前定，几个筲箕几个螺。...
诙谐
赠胡考·霜雪能教胃病松
聂绀弩
霜雪能教胃病松，操劳似把敌巢攻。
几经春夏秋冬日，衣笑东南西北风。
狼洞难留青面兽，虎林微访白头翁。
不知新四军连队，与此生涯果异同。...
白头翁
闻某诗人他调
聂绀弩
地耕伊尹耕前地，天补女娲补后天
不荷犁锄到东北，谁知冰雪是山川？
刀头猎色人寒胆，虎口谈兵鬼耸肩。
此后哦诗休近水，宵深处处有龙眠。...
虎口
麦垛·麦垛千堆又万堆
聂绀弩
麦垛千堆又万堆，长城迤俪复迂回。
散兵线上黄金满，金字塔边赤日辉。
天下人民无冻馁，吾侪手足任胼胝。
明朝不雨当酣战，新到最新脱粒机。...
吾侪
过刈后向日葵地
聂绀弩
曾见黄花插满头，孤高傲岸逞风流。
田横五百人何在，曼倩三千牍似留。
赤日中天朝恳挚，秋风落叶立清遒。
齐桓不喜葵瓜子，肯会诸侯到尔丘？...
秋风
拾野鸭蛋
聂绀弩
野鸭冲天捉对飞，几人归去路岐迷。
正穿稠密芦千管，奇遇浑圆玉一堆。
明日壶觞端午酒，此时包裹小丁衣。
数来三十多三个，一路欢呼满载归。...
端午
画报社鱼酒之会赠张作良
聂绀弩
口中淡出鸟来无？寒夜壶浆马哈鱼。
旨酒能尝斯醉矣，佳鱼信美况馋乎！
早知画报人慷慨，加以荒原境特殊。
君但重于一杯酒，我将全扫此盘馀。...
慷慨
归途·东北北东得得归
聂绀弩
东北北东得得归，归程何处未依依？
犁锄既已交朋友，风雪何能损帽衣？
击壤三年翁失马，沿途两耳妃呼损。
贝加湖想邻青冢，怀古情多事又非。...
怀古
放牛·千里青青百草齐
聂绀弩
千里青青百草齐，牛官草上替牛饥。
一鞭在手矜天下，万物归心吻地皮。
大野人稀空草媚，江山客老幸牛骑。
无书挂角眠茵好，又恐奔牛奋马蹄。...
江山
放牛·朝饭牛群三五十
聂绀弩
朝饭牛群三五十，日中正是饮牛时。
老牛舐犊犊呼母，春水黏天天在池。
水镜偷响唇就吻，烟波祝酒沼为卮。
青牛此饮尤当饱，函谷关高缺渼陂。...
烟波
赠高抗·几年才见两三回
聂绀弩
几年才见两三回，欲语还停但举杯。
君果何心偷泪去，我如不死寄诗来。
一冬白雪无消息，此夜梅花孰主裁？
怕听收音机里唱，梁山伯与祝英台。...
梅花
脱坯同林义
聂绀弩
天晴日暖水澌澌，要起高墙好脱坯。
看我一匡天下土，与君九合塞边泥。
万方俯首归行列，广厦萦心定作为。
倘晋文公来讨饭，赏他一块已丰施。...
行列
背草赠李泽传王海宸
聂绀弩
如何堆起如何捆，更倩何人送上肩？
九月罡风吹草死，三山鳖背与天连。
茅庐自走吾方骇，大野无边尔正便。
小李中王齐大笑，我将背草一千年。...
茅庐
伐木赠李锦波
聂绀弩
终日执柯以划柯，红松黑桧黄波罗。
高材见汝胆齐落，矮树逢人肩互摩。
草木深山谁赏美，栋梁中土岂嫌多。
投柯四顾漫山雪，今夜家中烤火么？...

聂绀弩的诗词名句全集
