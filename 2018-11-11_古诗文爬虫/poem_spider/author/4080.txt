诗人:周南
作品数目：122篇
朝代：宋代
诗人简介：周南，字南仲，号山房，平江人。生于宋高宗绍兴二十九年，卒于宋宗嘉定六年，年五十五岁。绍熙元年，进士第。为池州教授，罢去。开禧三年，试馆职。因对策诋权要，为言者劾罢。卒于...
<<新使君·半生穷巷抱遗经>> <<旧隐·旧学从横术已精>> <<入梅·地湿衣生醭>> <<九日祁城外>> 
<<丘都督枢密挽章>> <<暮春·兹辰如翻车>> <<哭同年友冯校书>> <<送江陵牧次对贰卿>> 
<<晚出至湖桑埭>> 

周南的诗词全集

偕蹈中过书坞归二十韵
周南
我坞须君到，兹行说几时。喜来衣裹少，勇出岸头维。篙节探渠溜，灯笼上酒瓻。乱蛙嘈沮洳，警犬候笆篱。阙白瞻林罅，排苍架月规。浣絺棂易透，洁榻帚难施。落弹如梅熟，抛簪似笋遗。橘包收...
药剂
十月十日立冬
周南
立冬前一夕，聒地起寒风。律吕看交会，衣裳出褚中。骭疡时作尰，怀抱岁将终。汗手汙牙笔，晴檐共秃翁。
立冬
春日即事·料理清明天气催
周南
料理清明天气催，搀先几日柁船开。六朝事往余簪塔，百草春回上舞台。巢燕争迎华屋去，海潮犹傍故城来。主人两鬓千丝雪，更斸青冥出稚栽。...
清明
瓶中花·清晓铜瓶沃井华
周南
清晓铜瓶沃井华，青葱绿玉紫兰芽。鬓毛白尽心情在，不分看花学养花。
心情
新使君·半生穷巷抱遗经
周南
半生穷巷抱遗经，多谢诸公说姓名。四十头颅成底事，五更炊黍学将迎。
半生
旧隐·旧学从横术已精
周南
旧学从横术已精，不妨高卧且辞荣。可怜三别秦淮路，不得终南处士名。
旧学
咏梅·此花高是少人知
周南
此花高是少人知，步到乔林始见之。老我怕风并怕雨，一年过了又无诗。
入梅·地湿衣生醭
周南
地湿衣生醭，天凉葛未裁。暴暄偏坏药，微洒似成梅。苦笋相将尽，良朋久不来。若无书作伴，那得好怀开。
入梅
九日祁城外
周南
清晨驱马出重闉，渐有狂花似小春。草市丰年声洩洩，官河霁色水粼粼。山林送老无予罪，物色愁人逐岁新。便拟移家去城郭，可无萸菊慰慈亲。...
物色
丘都督枢密挽章
周南
曩时威风览辉初，独对丹霄耸万夫。千载阜陵嗟见晚，百年乔木有神扶。只将囊底安江左，不见天中运斗枢。圣主恩深臣命薄，悔令强敌尚逋诛。...
都督
暮春·兹辰如翻车
周南
兹辰如翻车，其行靡脱毂。春无十月妍，见此条蔓绿。苍苔拾落花，天膏尚如沐。足身岂不好，反覆看已熟。惟有白石子，粲粲菖蒲斛。...
翻车
哭同年友冯校书
周南
叔常双骭骨，客死汉江中。忆昨烦忧甚，知吾友道穷。远游那知已，即愿得纯终。他日论巴产，东西有二冯。
同年
送江陵牧次对贰卿
周南
梦断江湖绝寄声，不图犹见老成人。白头未觉相从晚，青眼何繇此会频。自古荆襄俱重镇，今公羊陆是前身。六千里地无非郢，宽著恩波浸远人。...
前身
晚出至湖桑埭
周南
残年孤寂不堪言，时唤平头驾短辕。老气犹能作罴卧，壮怀谁复记鸿轩。櫂歌缥缈城西路，烟树参差埭北村。堪笑怪奇消未尽，夜来还梦属櫜鞬。...
参差
挽秘撰赵郡运子固
周南
旧学虚蒙一字褒，暮年曾得拜江臯。丹砂雅意成前约，玩印连章避左曹。事业略曾随手见，死生应叹有身劳。只今蜕迹西林去，始得先生蚤退高。...
随手
太平州陈大监挽章
周南
老去无成久索居，尚能林下听除书。百年门地推鸿绪，三月春江照隼旟。云路修程惊折轴，昔游风谊记囘车。绿阴春草佳城暮，无计亲陈野客蔬。...
太平
夏日游太湖
周南
气逼梅天溽，衣霑溜雨篷。暗潮留地灢，阔水架天风。黯黑初星出，颠狂一瓠空。孙翁无片纸，说得五湖同。
太湖
咏史·客婴义主臣
周南
客婴义主臣，锁骨事未竟。臼友雠若责，斯义在项领。惟臼秉纯心，遑恤身后事。惟婴抱遗育，不以后死愧。嗟乎古人达，树德见衷则。并驱不同逵，存殁事愿毕。兹事亦大难，义竭斯近仁。孤成死...
太息
阙题·天怜羁迹寄诸侯
周南
天怜羁迹寄诸侯，付与危栏早得秋。相见便知悬榻意，阚亡时得挟书游。山容老去苍崖在，水潦痕存浅碧收。高我儒冠无用世，不应更蹑九华楼。...
诸侯
卓文君·旷代佳人十六七
周南
旷代佳人十六七，肤如凝脂发抹漆。芙蓉为脸玉为容，淡拂眉尖远山色。夜梧月落秋夜长，孤鸾三叠传高堂。琐窗认得琴心怨，直恐韶华不得当。瑶环潜送殷勤意，只今犹记来时事。杀身不赎父...
旷代
示子·编轴初黏饰
周南
编轴初黏饰，窗堂略净蠲。师前无脱履，弟幼与随肩。苦柰休多食，精絺不耐撋。迟明吾语汝，欲睡更来前。
挽耿侍郎·给事初为畿县令
周南
给事初为畿县令，姓名直彻阜陵前。后来佩尽名藩印，死去家无数顷田。留与道涂歌长者，未调鼎铉合长年。龚黄只取优称去，更有云台论百篇。...
县令
同年葛签挽章
周南
少年并马曲江游，曾到慈恩塔上头。过眼流光真露电，惊心宦海半沉浮。君今又隔重泉梦，世事嗟伤逝水流。独立东风数华发，不堪春草起离愁。...
同年
送项倅·昨者搜贤诏下来
周南
昨者搜贤诏下来，旌蒲纷遝起蒿莱。谁人肯厌承明直，我辈休汙世俗埃。天近须回宣室召，时难倍怆渭城杯。殷勤为诵江湖句，少立斜阳舟未开。...
斜阳
呈赵蹈中·赵子面白如玉傞
周南
赵子面白如玉傞，定须逃得文儒饿。经年忆破古人心，近日妹夫初病可。忽然到门已惊骇，令我失喜多两拜。君来看我还看亲，我顾不能君莫怪。自云曾见杭州火，说著红湖先泪堕。水衡支散新...
诏书
后过书坞夜坐
周南
下驾官桥黄岘东，二十五里名新丰。慈竹色如芦苇白，石楠顶结樱朱红。纸灰养火冬将尽，趺坐看书暖渐融。且蓄春雷归地底，放令晴雪满山中。...
趺坐
刮釜·刮釜嗟邻母
周南
刮釜嗟邻母，经旬值湿薪。煎磨知物性，丰大转民贫。康食心知愧，哀嚣听颇亲。稻花伤昼雨，愁杀看书人。
过虎丘·勾吴霸业竟谁成
周南
勾吴霸业竟谁成，留得崇丘岁一登。玉雁已随黄壤尽，铁花空向碧潭凝。空中有塔掀铃语，台上无僧唤石应。踏尽苍苔春老去，但余落日与寒藤。...
落日
蚕妇怨·去年蹉却沤麻时
周南
去年蹉却沤麻时，寒女卒岁号无衣。今年无叶蚕眠迟，五月簇茧方缲丝。丝成那望衣儿女，且织霜缣了官赋。不愁织尽杼轴空，只恐精粗不中度。寒女寒女无重叹，且将败缕缝新绽。愿得明年蚕...
去年
过虎丘·狐埋狐搰已无成
周南
狐埋狐搰已无成，春去春来几度登。海涌名山真幻出，酒酣看剑已尘凝。鸥陂人远台空在，莺谷声残鸟倦应。越绝兴亡俱一梦，为君同吊剡溪藤。...
无成
读史·条综都遗忘
周南
条综都遗忘，繙收乱貯储。据梧甘觝滞，抚卷涉伸嘘。老去从萤槁，昏来著茗祛。绯怀千载上，知读几年书。
遗忘
送林潮州·谁把科名误寘君
周南
谁把科名误寘君，不教献纳近华勋。一麾暂远长安日，六月先清瘴海氛。马首喜无泷吏问，笔端应有鳄鱼文。明年胜日知无限，还记江东日暮云。...
潮州
和史君喜雨
周南
通宵奠玉乞移灾，阊阖天门午夜开。屏翳不随风伯住，雷车急逐阿香来。送神曲奏争加额，喜雨诗成巧夺胎。闻说阪田犹未插，更须精意斡天囘。...
喜雨
余杜门兀坐三年壬申六月九日出吊平望归途阻
周南
地借沮龙宅，隄横海蜃楼。马蹄翻震雹，沙觜更生洲。云壑悬绳渡，天风激箭抽。湿霖平衍沃，暗井灭夫沟。蹴起争桥齿，撺来似海鰌。浪花将岸颭，塔影听桴浮。却忆衔枚地，曾驱缟练舟。谩云天...
归途
博鸡·庆元夏四月
周南
庆元夏四月，所至喧博鸡。小市车不通，引首望其逵。鸡笼三尺高，鸡价千钱提。苦云输钱少，取取斗样归。小儿博手短，颠走歌呼齐。搜携遍村墅，往往空其栖。或买鹅代之，亦取鸡为辞。仆夫告...
庆元
八月七日与吴沈二道人同过书坞时山堂初成
周南
暋阳收晶荧，清舫度林彙。坡陀认槿篱，屋角初涂墍。入门露荫竹，走鞭土为沸。橘栾尚涉涩，菊柄已幽毅。少纾趺坐筋，渐出穹隙味。疎丛石贞瘦，密樾尘髣髴。成余独往愿，劳我慈亲费。亲年合...
几何
呈南安孟使君
周南
使君四十铜虎符，一矢曾识金仆姑。唐三百年进士举，不再鼓之终非夫。西风笼槐桂扶疎，笔势汹如涛江驱。知君三昧等游戏，我欲一言口嗫嚅。元凯登庸用谱系，稷契虽贤名第无。当时未有明...
南安
喜雨·蚕筐无叶不成眠
周南
蚕筐无叶不成眠，眯眼黄沙障麦天。谁遣炉烟生湿雾，立翻江水沃桑田。雹飞邻壤同时事，春入民襦赖吏贤。欲把丰年占覆斗，寸心应向碧宵悬。...
成眠
山居·燏火烧乌桕
周南
燏火烧乌桕，敲冰煮石楠。烈风冬日夜，短褐野人菴。麦地宜秧谷，香栾记接柑。山中无{贽贝换木}具，日影渐移南。
乌桕
闻馆客病侵晓得小马亟归
周南
濛濛露气白，耿耿东方明。马捉步犹碎，乌营食又鸣。倏过黄岘岭，遥见阖闾城。欲问儿曹懒，前虞禄命轻。
儿曹
过田家·得麦儿今喜
周南
得麦儿今喜，无梅雨又愆。翁身今七十，眼见几般年。连年增口数，再世种人田。机上畸零绢，今当数百钱。
连年
姑苏台·辍杵余千禩
周南
辍杵余千禩，丛台此旧都。冰花销窳瓦，组练入瀰湖。浩荡春风在，荒亡霸业芜。往来吴父老，藉草话城郛。
春风
读信州赵昌甫诗
周南
斯文世不收，未绝仅如缕。哦君古律诗，思君用心苦。廪钱能几何，茅舍月有取。怀哉斯人欤，被褐止衡堵。
几何
奉问座主丘侍郎
周南
故老凄其甚，嗟余尚庶几。动庸迟琬琰，顾盼有晶威。伯氏供为子，诸生记摄衣。凄凉葑菲恨，图得诲言归。
侍郎
登阊阖城·阊阖开城郭
周南
阊阖开城郭，东南见此州。尊安山体奠，柔静土田收。易野曾兴国，崩台早得秋。閒民无职事，力食愧锄耰。
阊阖
又题伍相庙
周南
废堞披榛旧，羁卧毕命心。江湖吞故壑，貌相匪斯今。激烈功名在，低徊岁月深。胥门沙衍浅，碑首未应沉。
岁月
乙卯之秋送项秘书倅池阳是时教官之阙尚在来
周南
诸老纷纷去不留，之人也作翠微游。要看绿字封苍藓，须趁黄花插满头。秋水隔人犹有恨，春山得伴更何求。九华楼上新风月，不学诗人赋隐忧。...
教官
谢友人见过
周南
岁暮寒风易中人，对床谁与话情真。平生知我无如子，此度相看又隔旬。世味惯看如嚼蜡，寒窗痴坐正痴尘。只今合拟高轩过，饮水毋嫌仲叔贫。...
饮水
伍相庙·封域依神保
周南
封域依神保，遗哀记属镂。荒庭垂白露，古屋换爰乌。配食虚神果，除坛欠阖闾。向来存二庙，犹得慰三吴。
三吴
游太湖·荒莽残唐寺
周南
荒莽残唐寺，前通霸越江。茭芦私井税，钟鼓助舂撞。大壑容渔户，残碑寄石幢。好山三四十，浮入两僧窗。

周南的诗词名句全集
