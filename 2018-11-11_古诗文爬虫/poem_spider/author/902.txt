诗人:蓝智
作品数目：40篇
朝代：明代
诗人简介：蓝智(约1357～?),字明之， 明代福建崇安县（今武夷山市）将村里（今星村镇）人。少年时,他从三山(今福州之别称)林泉生习举子业,不久即放弃追求功名,与其兄蓝仁一道回乡,受业...
<<雨中柬王幼度>> <<风雨不已川流渺漫感事叙怀柬我同志>> <<宿橘山田家怀蒋先生>> <<暮归山中>> 
<<秋夕怀张山人>> <<夜宿钓台>> <<经石堂追怀卢使君>> <<兵后归西山>> 
<<蓝涧草堂>> 

蓝智的诗词全集

溪桥晚立
蓝智
天阔浮云尽，山昏落日微。
鸟栖当野树，人语共柴扉。
岁月且云暮，乡关何处归。
邻家响机杼，远客叹无衣。
远客
恭城县·十室黄茅邑
蓝智
十室黄茅邑，千峰红叶村。
喧卑蛮俗异，质朴古风存。
鸡犬连徭洞，牛羊到县门。
残年历荒徼，遥布圣明恩。
残年
雨中柬王幼度
蓝智
客子清晨卧江阁，老树闭门风雨恶。
渔舟满眼乱波涛，杀气冥冥塞寥廓。
地炉火冷席无毡，短衣百结双履穿。
寒食清明不归去，故山松柏空云烟。
先生适自江东至，行李兼旬共留滞。
登楼...
意气
暮归山中
蓝智
暮归山已昏，濯足月在涧。
衡门栖鹊定，暗树流萤乱。
妻孥候我至，明灯共蔬饭。
伫立松桂凉，疏星隔河汉。
明灯
山中漫题
蓝智
读书期有用，闭户耻无能。
落叶空山雨，疏钟独夜灯。
人称樗里子，住近石门僧。
静坐观诗妙，须参最上乘。
石门
暮宿田家作
蓝智
木落天正寒，山空日将暮。
荒林倦鸟归，乱水行人渡。
穷年滞草莽，短褐被霜露。
晚宿依田家，主人情亦故。
汲水泉满涧，烧竹烟在户。
钟残溪上村，月照阶前树。
浊酒初泼醅，嘉蔬亦时具。...
村野
风雨不已川流渺漫感事叙怀柬我同志
蓝智
云雷中夜兴，风雨达清旦。
开门山木昏，隐几波澜乱。
鹳鹤下空庭，蛟螭上高岸。
舟航远树杪，石壁中流半。
黍豆或漂流，蓬蒿乃滋蔓。
北风不扫除，南海尽弥漫。
乃知兵戈气，郁结久不散。...
郁结
赤壁·长江西来雨如雾
蓝智
长江西来雨如雾，赤壁苍苍风雨暮。
草木犹疑横槊时，尘沙尚忆焚舟处。
乌林渡口下舳舻，曹瞒已料无全吴。
阵前部曲奔先主，眼中谈笑轻周瑜。
君臣谋合士贾勇，玉帐旌旗亦飞动。
楼橹...
雄图
秋夕怀张山人
蓝智
鼓角边声壮，林塘夜色幽。
凉风动疏竹，明月在高楼。
久客形容老，孤城战伐愁。
不眠怀魏阙，长啸拂吴钩。
形容
夜宿钓台
蓝智
水宿傍严滩，风灯语夜阑。
鼍鸣潮信早，龙过雨声寒。
病喜江山好，贫嗟道路难。
何当脱尘鞅，来此抱渔竿。
道路
登凤林寺钟楼作
蓝智
楼凭青嶂迥，人到上方稀。
古寺愁春雨，疏钟送落晖。
云林孤迹远，法界一尘微。
坐久松风动，飞花落客衣。
云林
雪中送舒文质归广信
蓝智
积雪千峰迥，空林一鸟归。
客愁南浦树，乡梦北山薇。
风雨荒茅屋，兵戈老布衣。
饥寒兼盗贼，出处寸心违。
茅屋
雨中同孟原佥宪登嘉鱼亭
蓝智
高阁流莺外，荒城驻马前。
江寒三月雨，春老百蛮天。
折柳悲横笛，飞花落钓船。
乾坤总羁旅，把酒意茫然。
横笛
寄云松先生隐居
蓝智
风雨论交旧，林塘卜筑新。
幽栖兼令弟，高卧愧时人。
竹日明书帙，浮云惹钓缗。
林居无俗客，糜鹿自相亲。
浮云
采石舟中寄子正佥宪
蓝智
共醉黄垆酒，还登采石舟。
澄江晴吐月，独树晓生秋。
去国一身远，怀乡半夜愁。
明朝陪使节，一上岳阳楼。
半夜
夜雨·多病西风客
蓝智
多病西风客，空堂独夜愁。
灯残江上雨，木落岭南秋。
黄卷知何用，丹砂不易求。
君恩无补报，怅望惜淹留。
丹砂
晓发江上
蓝智
官船催晓发，浦鸟闇惊飞。
残月低清渚，疏钟隔翠微。
晨光初辨树，秋色已生衣。
万里惭张翰，鲈鱼未得归。
秋色
宿橘山田家怀蒋先生
蓝智
苍峰落日微，白鹤秋风远。
客路入疏钟，田家背山阪。
孤烟桑柘寒，归鸟茅茨晚。
欲觅紫芝翁，山深白云满。
紫芝
经石堂追怀卢使君
蓝智
旧隐仙人馆，曾陪使者车。
那知沧海别，不返白云居。
山雨荒樵径，窗尘污道书。
伤心庭外竹，清影漫扶疏。
伤心
兵后归西山
蓝智
乱后归茅屋，晨兴步石田。
客愁空日日，春色自年年。
风雨啼莺外，江湖去鸟前。
艰难思故旧，回首意茫然。
江湖
蓝涧草堂
蓝智
橘井云山北，茅斋涧水西。
听猿秋树近，扪虱夕阳低。
樵子知愚谷，田翁伴醉泥。
兴来时得句，自向竹间题。
夕阳
闻蓝山兄寓滁洲
蓝智
番水初传信，滁山想定居。
秋吟兼蟋蟀，晚饭得鲈鱼。
落月沧江阔，凉风白发疏。
兵戈关塞隔，不敢问何如。
兵戈
顺昌道中
蓝智
蓐食鸣鸡晓，空山啼鸟春。
远钟何处寺，残月独行人。
书剑嗟黄发，江湖起战尘。
南游未得意，北望正伤神。
江湖
秋日游石堂奉呈卢佥宪
蓝智
荒郊通径僻，野竹闭门深。
白日羲皇世，青山绮皓心。
潜蛟多在壑，宿鸟独归林。
知尔荷锄倦，时为《梁甫吟》。
白日
时事·太府城隍废
蓝智
太府城隍废，疲民井邑空。
舞干非舜日，斩木有秦风。
烽火苍茫外，江山感慨中。
悲歌看古剑，激烈想英雄。
江山
徐雪舟为画蓝涧草堂图
蓝智
碧草连书屋，苍山对画图。
鹤巢秋树小，渔艇夕阳孤。
野色晴初远，溪云淡欲无。
浮楂倚盘石，把钓任潜夫。
画图
怀川晚立
蓝智
清川绕县衙，小立共汀沙。
暝色催归鸟，春愁对落花。
江湖频恋阙，风雨更思家。
出处成何事，惟添两鬓华。
风雨
柳城道中作
蓝智
霜气晚凄凄，荒冈恐路迷。
孤云桂岭北，落日柳城西。
地暖蛇虫出，林昏鸟雀栖。
蛮乡经战伐，问俗愧遗黎。
落日
晚立怀友
蓝智
野旷行人绝，林空坠叶闻。
客愁当落日，诗思入寒云。
草暗防蛇毒，山昏过虎群。
梅花万里道，岁晚正思君。
梅花
过云洞岭
蓝智
路出千林迥，山连五岭遥。
石崖悬度栈，野树卧通桥。
涧饮犹防蛊，畬耕尽属徭。
夕阳驱瘦马，鬓影漫潇潇。
夕阳
赠隐者·风云蛇阵将
蓝智
风云蛇阵将，山水鹿门居。
报国曾留剑，归田始读书。
雁秋湖水落，蝉露柳条疏。
别梦关山远，松窗夜月虚。
柳条
雨中·黯黯云垂野
蓝智
黯黯云垂野，潇潇雨满林。
晚山归鸟尽，秋草闭门深。
落叶萧条树，空城断续砧。
烦忧兼独立，谁识此时心。
萧条
柳城县·青山入县庭
蓝智
青山入县庭，小邑但荒城。
竹覆茅茨冷，江匋石壁清。
草虫当户坠，水鸟上阶行。
问俗知无事，松风一舸轻。
水鸟
出云藤驿
蓝智
又出云藤峡，扁舟更向东。
地蒸秋有瘴，江阔夜多风。
旅梦惊啼狖，乡心托断鸿。
天涯看月色，不与故园同。
故园
宿阳朔山寺
蓝智
晚景孤村僻，松门试一登。
秋山黄叶雨，古寺白头僧。
坏壁穿新竹，空床覆旧藤。
宦情与禅意，寂寞共寒灯。
新竹
来宾县晓发
蓝智
宦游同逆旅，侵晓逐征途。
空馆残灯小，长江落月孤。
邻鸡催去马，城拆起栖乌。
物色兼人事，匆匆岁欲徂。
物色
江上别故人
蓝智
天涯芳草色，对酒惜余春。
此日沧江别，东风白发新。
落花晴傍马，残鸟冷窥人。
勉矣持风纪，驱车莫厌频。
驱车
宿开建江上怀闽中故人
蓝智
东风袅袅泛鸥波，倚棹汀洲近薜萝。
江上流莺疏雨歇，天涯芳草落花多。
暮云尚隔苍梧野，秋兴空怀《白苎歌》。
离别不堪频怅望，美人南国意如何。...
空怀
秋夕怀王长文
蓝智
月落秋山夜正中，飞云寥落海天空。
揽衣谁念闻鸡舞，拔剑终期汗马功。
河汉星辰连北斗，蒹葭霜露满西风。
忧时王粲头如雪，却忆《登楼赋》最工。...
西风
答萧子仁
蓝智
每忆诗篇共讨论，更烦书札致殷勤。
西风一夜萧萧雨，落日三山渺渺云。
碧海鱼龙秋正蛰，空江鸿雁夜多闻。
茅檐寂寞黄花晚，欲采寒香远寄君。...

蓝智的诗词名句全集
