诗人:鲁交
作品数目：10篇
朝代：宋代
诗人简介：鲁交，宋秀州嘉兴人，徙居海盐，字季钦，号冷斋。高宗绍兴五年进士。为餘杭主簿。累迁福建路提点刑狱公事。力学强记，刻意古文，喜论天下事。曾廷对述安危、治乱、边防形势甚...
<<经战地·西边用兵地>> <<清夜吟·露华清八极>> <<游安乐山>> <<游华山张超谷>> 
<<有寄·思君又是东风起>> <<烛·暖烟红炬雨飘香>> <<大雪·万象晓一色>> <<寄刘彦炳·征旆遥分苑路西>> 
<<江楼晴望·江干一雨收>> 

鲁交的诗词全集

清夜吟·露华清八极
鲁交
露华清八极，吟上小楼东。
月色水铺地，雁声秋满空。
明河欲泻浪，瘦竹自生风。
坐久心骨爽，此怀谁与同。
月色
游安乐山
鲁交
苔迳傍岩斜，林间是道家。
夜潭鱼戏月，春地鹿眠花。
道家
寄刘彦炳·征旆遥分苑路西
鲁交
征旆遥分苑路西，马蹄春去戈阳溪。
相思欲和鸟啼曲，一拂瑶弦意总迷。
马蹄
经战地·西边用兵地
鲁交
西边用兵地，黯惨无人耕。
战士报国死，寒草迎春生。
沙飞贼风起，昼黑阵云横。
未持天下扫，何以扫欃枪。
用兵
游华山张超谷
鲁交
太华锁深谷，我来真景分。
有苗皆是药，无石不生云。
急瀑和烟泻，清猿带雨闻。
幽栖未忍别，峰半日将曛。
华山
有寄·思君又是东风起
鲁交
思君又是东风起，楼倚浮云目千里。
芳草不知人断肠，带烟带雨连春水。
断肠
烛·暖烟红炬雨飘香
鲁交
暖烟红炬雨飘香，珠箔沈沈下建章。
有焰只凭心一寸，无愁虚滴泪千行。
流苏帐里回残梦，白玉台边映宿妆。
若到蓬山留夜直，金莲应照佩锵锵。...
白玉
大雪·万象晓一色
鲁交
万象晓一色，皓然天地中。
楚山云母障，汉殿水精宫。
远近梅花信，高低柳絮风。
吟魂清不彻，和月上晴空。
柳絮
江楼晴望·江干一雨收
鲁交
江干一雨收，霁色染新愁。
远水碧千里，夕阳红半楼。
笛寒渔浦晚，山翠海门秋。
更待牛津月，袁宏欲泛舟。
海门
经秦皇墓·祖龙何事苦东巡
鲁交
祖龙何事苦东巡，仙驾归来冢草新。
项籍已飞三月火，子婴犹醉六宫春。
元来沧海殊无药，却是芒砀暗有人。
自古乾坤属真主，骊山山下好沾巾。...

鲁交的诗词名句全集
