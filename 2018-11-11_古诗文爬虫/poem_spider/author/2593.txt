诗人:谭景先
作品数目：9篇
朝代：宋代
诗人简介：谭景先，孝宗淳熙六年（一一七九）为郁林州通判（清雍正《广西通志》卷五一）。后知琼州，以苏轼故居为尊贤堂。事见《粤西文载》卷二二《重修郁林子城记》、《永乐大典》卷七...
<<题尊贤堂·孰识东坡第一仙>> <<春日游盘谷>> <<白马井·玉踠神跑井>> <<裴公亭·风有亭台月有池>> 
<<裴公亭·太行王屋群峰上>> <<和陈正言谠题尊贤堂>> <<輓谢叠山·怀哉千古事>> <<輓谢叠山·芒鞵初就道>> 
<<輓谢叠山·向老逢危乱>> 

谭景先的诗词全集

裴公亭·太行王屋群峰上
谭景先
太行王屋群峰上，秦晋关河望处分。
猿鹤几年怀旧隐，乾坤百战重儒勋。
龙归洞府暮将雨，僧过浮桥晓度云。
万里中原无事日，不妨尊酒细论文。...
浮桥
题尊贤堂·孰识东坡第一仙
谭景先
孰识东坡第一仙，谪来儋耳久悠然。
潜心学易忘忧患，筑屋闲居度岁年。
兴遣不为哀屈事，情高尝见和陶篇。
拜公遗像浑如在，曾与乡人恭敬贤。...
恭敬
春日游盘谷
谭景先
旌斾朝驱入翠微，东风闲访故山薇。
金龟换酒留僧住，白鹤穿云伴客归。
月影坐移栖凤竹，泉声静绕钓鱼矶。
中原那似开元日，得学巢由远是非。...
中原
白马井·玉踠神跑井
谭景先
玉踠神跑井，崇祠汉伏波。
海涛如许近，地脉不同科。
德泽甘泉美，人资惠利多。
灵踪传万古，苍石有谁磨。
甘泉
裴公亭·风有亭台月有池
谭景先
风有亭台月有池，春深猿鹤喜追随。
水从王屋泉初旺，山过秦关势欲危。
仙乐静依林鸟奏，浮云轻伴海鸥迟。
斜阳不尽登临兴，远树微茫入酒旗。...
浮云
和陈正言谠题尊贤堂
谭景先
公已归为玉局仙，茂林乔木自苍然。
乡时寓客共千载，今日新堂恰百年。
铁画银钩三大字，金章玉局一佳篇。
远烦几似真双美，后世应知两并贤。...
百年
輓谢叠山·怀哉千古事
谭景先
怀哉千古事，百炼不为柔。
汉祖尤封齿，殷臣不事周。
宁随文相国，真匹李潭州。
浩荡江相接，东西万古愁。
相国
輓谢叠山·芒鞵初就道
谭景先
芒鞵初就道，慷慨不辞难。
滚滚长江尽，萧萧易水寒。
风霜欺汉节，尘土上南冠。
无复加餐饭，旁人掬泪着。
慷慨
輓谢叠山·向老逢危乱
谭景先
向老逢危乱，投军复欲东。
九迁徒有命，一战不成功。
楚狂言犹在，韩雠事已空。
风尘长苍莽，身世转飘蓬。

谭景先的诗词名句全集
