诗人:林同
作品数目：298篇
朝代：宋代
诗人简介：林同，字子真，号空斋处士，福清人。以荫授官，弃不仕。恭帝德祐二年，元兵破福清，被执，不屈死。有《孝诗》一卷，刘克庄为之序。元《昭忠录》有传。《宋史》卷四五二《忠义传》...
<<韦元成·淮阳谁可傅>> <<百济王扶余义慈>> <<休屠王子金日磾>> <<沙陀阿跌光进>> 
<<吐谷浑叶延>> <<徐庶·不胜方寸乱>> <<犬·食肉隐两颊>> <<郑义宗妻>> 
<<子路·食藜殊列鼎>> 

林同的诗词全集

扶桑国·不食至七日
林同
不食至七日，能将礼自居。既然严像设，亦复奠朝晡。
扶桑
孟武伯·父母之爱子
林同
父母之爱子，心乎惟疾忧。可能不自爱，而忍使亲愁。
父母
元德秀·进士能毋举
林同
进士能毋举，偏亲可忍了。紫芝亦良苦，负母入京师。
进士
褚翔·谨毋昧方寸
林同
谨毋昧方寸，是处有神明。夜半为亲祷，空中弹指声。
方寸
木兰·谨勿悲生女
林同
谨勿悲生女，均之有至情。萦能赎父罪，兰亦替爷征。
木兰
张沖·未尝无果菜
林同
未尝无果菜，何至取吴中。祭我必土产，遗言敢不共。
未尝
韦元成·淮阳谁可傅
林同
淮阳谁可傅，无以易元成。即汝阳狂意，为王言事兄。
淮阳
疏受·岂如吾父子
林同
岂如吾父子，归老故乡笛。一听知足诲，欣然从大人。
父子
寇祖训·必如寇祖训
林同
必如寇祖训，始不死其亲。孟德空遗令，丕乎真罪人。
老子·子之於父母
林同
子之於父母，毋以有其身。老子玄虚祖，谆谆此语人。
父母
孔子·事亲良不易
林同
事亲良不易，战战复兢兢。学得如夫子，犹言丘未能。
夫子
隽不疑·不疑固严吏
林同
不疑固严吏，如不顺亲何。图得母喜笑，平反敢不多。
平反
江淹·卖薪图养母
林同
卖薪图养母，何许得貂蝉。知在采薪处，庸非吉兆然。
吉兆
耿国·封侯谁不愿
林同
封侯谁不愿，顾我独何心。为忆父所爱，偏於少子深。
百济王扶余义慈
林同
夷方虽尔异，天性本然同。自昔闻曾子，如今在海东。
扶余
休屠王子金日磾
林同
牧马一胡儿，如何却受遗。多因汉宫里，泣拜画阏氏。
王子
沙陀阿跌光进
林同
三年不归寝，至性切於亲。不信沙陀种，还生如此人。
吐谷浑叶延
林同
父雠已屠脍，射草复何为。岂不念无益，其如罔极悲。
吐谷浑
徐庶·不胜方寸乱
林同
不胜方寸乱，岂暇二心持。忍矣王陵将，贤哉徐庶辞。
方寸
犬·食肉隐两颊
林同
食肉隐两颊，饲母向颓垣。终感主养母，能将死报恩。
报恩
郑义宗妻
林同
抵死侍姑侧，宁知有妾身。若怀白刃顾，尚得谓之人。
白刃
子路·食藜殊列鼎
林同
食藜殊列鼎，负米异重茵。不待今朝养，伤哉昔日贫。
今朝
康叔·勿云服父事
林同
勿云服父事，不敬亦无伤。元恶与大憝，邦刑自有常。
元恶
阮孝绪·觅参不可得
林同
觅参不可得，忽感鹿前行。行到鹿灭处，元来此地生。
申生·姬泣贼由于
林同
姬泣贼由于，子辞必罪姬。为忧君不乐，宁死莫君知。
周绍·欲得忠臣者
林同
欲得忠臣者，求之孝子门。如何傅王子，尚复待人言。
忠臣
周燮·未能追绮季
林同
未能追绮季，且复守东罔。为有先庐在，它山忍遁藏。
南陔孝子·为养还相戒
林同
为养还相戒，南陔昔有诗。都卢这个意，焉用补亡为。
孝子
子贡·未须论大块
林同
未须论大块，以死息乎人。所愿学赐也，姑惟息事亲。
仲长统·羡入帝王门
林同
羡入帝王门，扬名与立身。何如养亲膳，每日得兼珍。
帝王
郑康成·播殖为亲养
林同
播殖为亲养，家贫至假田。焉知后学者，尽唤作儒先。
学者
郑潜曜·愿以身代母
林同
愿以身代母，书焚上彻天。若非神许我，未必字依然。
未必
甄逢·史书良为稹
林同
史书良为稹，褒诏却因袁。足使济不朽，何堪逢自言。
史书
郑敬·几曾慕巢许
林同
几曾慕巢许，非是薄伊周。何忍的的去，先人有墓丘。
赵至·莫致儿荣养
林同
莫致儿荣养，翻令父苦耕。可怜废书泣，不忍叱牛声。
可怜
赵咨·贼来那可迩
林同
贼来那可迩，而敢以身迎。身岂不知爱，心乎恐母惊。
赵琰·礼称亲未葬
林同
礼称亲未葬，丧服不除焉。食麦断盐味，悲哉四十年。
丧服
赵隐·至今说花县
林同
至今说花县，当日奉潘舆。未必若赵母，囘班候起居。
未必
张湛·下车父母国
林同
下车父母国，自重岂其轻。谓我诈为善，何忧被此名。
父母
张志宽·何忽省母病
林同
何忽省母病，每因身疾知。可怜张里正，尚得令君疑。
可怜
张九龄·连理庭中木
林同
连理庭中木，丛生坐侧芝。未尝闻孝感，一一有兹奇。
孝感
张歆·去官因脱囚
林同
去官因脱囚，为感戴天雠。史氏乃失实，却云逃报仇。
失实
号吾·如何降塞下
林同
如何降塞下，不复恋羌中。既是能将母，还应知向风。
既是
东夷大连少连
林同
大连少连者，夫子笔之书。谁谓东夷子，而於丧善居。
大连
祖纳·视膳子之职
林同
视膳子之职，何须自执炊。闲将心比并，合是手成持。
子游·犬马何以别
林同
犬马何以别，斯言似太深。深言变养者，可不敬於心。
犬马
宗元卿·异哉宗子孝
林同
异哉宗子孝，亲疾远关心。每验痛大小，因知疾浅深。
关心
子思·如何方谓叹
林同
如何方谓叹，乃尔复忻然。念汝祖无忝，知予道何传。
子夏·为有心中事
林同
为有心中事，琴音自不和。礼虽弗敢过，哀若未忘何。
西羌东吾·循循只自守
林同
循循只自守，何独此羌然。直以父在汉，忍将身犯边。

林同的诗词名句全集
