诗人:屠瑶瑟
作品数目：17篇
朝代：明代
诗人简介：屠瑶瑟 [明]（1572-1600）字湘灵，鄞县人，屠隆之女。生于明穆宗隆庆六年，卒于明神宗万历二十八年，年二十九岁。嫁士人黄振古。与隆子妇沈恬孙皆工诗。二人皆早卒。瑶瑟著有...
<<爱妾换马·卿爱落雁姿>> <<清溪小姑曲>> <<春日白苎词>> <<烛影·画梁疏影按红牙>> 
<<赠王蕙芳于归花烛词>> <<秋夜赠七襄>> <<南荒歌·南荒古炎徼>> <<浣纱女·日暖银塘绿>> 
<<子夜歌·子夜夜转长>> 

屠瑶瑟的诗词全集

浣纱女·日暖银塘绿
屠瑶瑟
日暖银塘绿，溪边出浣纱。
若耶烟似雨，步步入荷花。
荷花
爱妾换马·卿爱落雁姿
屠瑶瑟
卿爱落雁姿，侬爱飞龙骑。
日暮别挥鞭，男儿何意气。
男儿
清溪小姑曲
屠瑶瑟
小姑何代女，明妆清溪曲。
风吹香粉销，水映眉痕绿。
野庙寂无人，日暮飞属玉。
赠王蕙芳于归花烛词
屠瑶瑟
妆镜朱颜借玉荷，初匀眉黛拂双蛾。
云英旧有蓝桥约，一夜香风到大罗。
花烛
子夜歌·子夜夜转长
屠瑶瑟
子夜夜转长，帘前月华吐。
只解歌调工，谁识歌心苦。
清商激凉风，良人在淮楚。
月华
礼观音大士
屠瑶瑟
水月观音水月明，只将慈眼视众生。
众生无量悲无量，应感如传空谷声。
无量
采莲曲·六桥垂柳两边分
屠瑶瑟
六桥垂柳两边分，日暮吴歌隔岸闻。
祇解莲花如粉面，不知荷叶是罗裙。
莲花
游仙曲·礼罢高真控鹤归
屠瑶瑟
礼罢高真控鹤归，八琅仙乐月痕微。
青天忽堕琉璃色，照见仙人薜荔衣。
琉璃
春日白苎词
屠瑶瑟
条风吹花花拂筝，上林宫柳闻啼莺。
日暖高台栖落英，翩跹粉蝶双翅轻。
梨花细雨不胜情，夜月宝瑟杳无声。
游人连袂出东城，杏衫榴裙挟玉笙。
贱妾不言泪暗倾，别恨萦牵羞独行。...
无声
烛影·画梁疏影按红牙
屠瑶瑟
画梁疏影按红牙，光入花丛比桂华。
时伴琼筵翻广乐，乍浮纨扇隔轻纱。
溶溶春夜疑宵永，闪闪秋闺共月斜。
散尽缠头天欲曙，清光犹照五侯家。...
闪闪
秋夜赠七襄
屠瑶瑟
绮阁知音总不群，挑灯刺绣薛灵芸。
夜凉明月低绳户，犹简兰闺倒薤文。
知音
南荒歌·南荒古炎徼
屠瑶瑟
南荒古炎徼，十月无霜飞。
停梭悲远道，不用寄寒衣。
远道
礼观音大士·千江一片月轮孤
屠瑶瑟
千江一片月轮孤，直是禅心映玉壶。
处处普门凭示现，凭君便作女人呼。
处处
送外·萧萧梧叶作秋声
屠瑶瑟
萧萧梧叶作秋声，况复征人欲远行。
此去西泠烟草碧，月高霜落水痕清。
烟草
采莲曲·妾飞两桨入清溪
屠瑶瑟
妾飞两桨入清溪，杏子春衫一色齐。
欲采芙蓉诒女伴，何人寄到苎萝西。
芙蓉
游仙曲·银台珠树是仙家
屠瑶瑟
银台珠树是仙家，绮阁晴娇四照花。
不用安妃裁蜀锦，铢衣多剪赤城霞。
赤城
游仙曲·天风飒飒步声虚
屠瑶瑟
天风飒飒步声虚，一片红云控帝居。
闻道茅家开夕宴，上元亲授太霄书。

屠瑶瑟的诗词名句全集
