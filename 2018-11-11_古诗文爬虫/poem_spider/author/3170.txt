诗人:林仰
作品数目：10篇
朝代：宋代
诗人简介：林仰，字少瞻，长溪（今福建霞浦）人。岂子。高宗绍兴十五年（一一四五）进士。歷宜春尉（明正德《袁州府志》卷六）、知海盐县、监登闻检院（《宋会要辑稿》职官七○之五三）。官终朝...
<<少年游·霁霞散晓月犹明>> <<赴官武康投宿客邸作>> <<金台寺·苍藓沿阶走细泉>> <<刘阮祠·深树冥冥一径风>> 
<<题石桥·空山风露洗秋容>> <<临江仙·不见昭阳宫内柳>> <<临江仙·不见隋河堤上柳>> <<临江仙·不见陶家门外柳>> 
<<临江仙·不见都门亭畔柳>> 

林仰的诗词全集

临江仙·不见昭阳宫内柳
林仰
不见昭阳宫内柳，黄金齐拈轻柔。东君昨夜到皇州。玉阶金井，无处不风流。
怅望翠华春欲暮，六宫都锁春愁。暖风吹动绣帘钩。飞花委地，时转玉香球。...
飞花
题石桥·空山风露洗秋容
林仰
空山风露洗秋容，万里阴晴此夕同。
袖以碧岩邀月手，石桥来谒化人宫。
临江仙·不见隋河堤上柳
林仰
不见随河堤上柳，绿阴流水依依。龙舟东下疾于飞。千条万叶，浓翠染旌旗。
记得当年春去也，锦帆不见西归。故抛轻絮点人衣。如将亡国恨，说与路人知。...
亡国
临江仙·不见陶家门外柳
林仰
不见陶家门外柳，柴扉一径遥通。闭门终日掩清风。感君高节，绿荫向人浓。
篱落萧疏鸡犬静，日长飞絮濛濛。先生一醉万缘空。经时高卧，不到翠阴中。...
萧疏
临江仙·不见都门亭畔柳
林仰
不见都门亭畔柳，春来绿尽长条。柳边行色马萧萧。一枝折赠，相见又何朝。
酒尽曲终人去也，风前亦自无聊。祗应於我恨偏饶。东君特地，付与沈郎腰。...
无聊
临江仙·不见灞陵原上柳
林仰
不见灞陵原上柳，往来过尽蹄轮。朝离南楚暮西秦。不成名利，赢得鬓毛新。
莫怪枝条憔悴损，一生唯苦征尘。两三烟树倚孤村。夕阳影里，愁杀宦游人。...
征尘
少年游·霁霞散晓月犹明
林仰
霁霞散晓月犹明。疏木挂残星。山径人稀，翠萝深处，啼鸟两三声。
霜华重迫驼裘冷，心共马蹄轻。十里青山，一溪流水，都做许多情。...
马蹄
赴官武康投宿客邸作
林仰
巾子山头一枕风，皇华亭下水连空。
山灵不用回俗驾，傥有田园吾欲东。
田园
金台寺·苍藓沿阶走细泉
林仰
苍藓沿阶走细泉，青松翠竹照华轩。
高人倦作金毛吼，旅客来参玉版禅。
暖日迟迟晞宿露，微风淡淡逐寒烟。
茶瓯香秘蒲团稳，始觉林泉思邈然。...
旅客
刘阮祠·深树冥冥一径风
林仰
深树冥冥一径风，溪流应与十洲通。
仙家日月无人识，只爱桃花二月红。

林仰的诗词名句全集
