诗人:邢侗
作品数目：22篇
朝代：明代
诗人简介：邢侗（1551-1612），字子愿，号知吾，自号啖面生、方山道民，晚号来禽济源山主，世尊称来禽夫子。临邑县（今属山东德州）人。明万历二年进士，官至陕西太仆寺少卿。善画，能诗文，工书，书...
<<寄徐茂吴>> <<送方胥成之蓟门塞>> <<秋日送郭氏甥之白檀塞>> <<与崔明府谭邺中旧事作>> 
<<古意·零落钿蝉出汉宫>> <<寄讯憨公海印寺>> <<寄章廷纶画史>> <<送杨博士计偕北上>> 
<<送毛懋新山人归河南>> 

邢侗的诗词全集

寄徐茂吴
邢侗
摄瑑江城事已非，宦情原与世情违。
归来负郭无田宅，到处寒波有钓矶。
啼鸟似关愁客语，乱云如曳故人衣。
知君词笔频年健，几向秋空咏落晖。...
世情
古意·零落钿蝉出汉宫
邢侗
零落钿蝉出汉宫，阑干双泪背春风。
君王总署回心院，再画蛾眉恐未工。
阑干
寄讯憨公海印寺
邢侗
种得霜秔弟子舂，掌中山雀钵中龙。
诸方衲子归香积，可奈斋时一片钟。
弟子
送毛懋新山人归河南
邢侗
落拓怜吾友，知音聋俗稀。
天秋一鸿动，人老外黄归。
客梦迷吹角，闲情入捣衣。
送君邮树转，寒雨正霏霏。
知音
黄中丞东巡曲
邢侗
宁戚城荒墨水流，不其书阁晚烟收。
停车忽讶罗衣薄，春到齐封海尚秋。
停车
送张仲仪·争传主第牡丹开
邢侗
争传主第牡丹开，十二街中喧若雷。
怪尔洒蹄骝马汗，与谁同去看花来。
牡丹
送方胥成之蓟门塞
邢侗
三月莺花促别筵，三春离思逐行边。
风烟不改卢龙塞，客子今过饮马泉。
乡路半年无雁字，将军诸道有楼船。
纷纷家国堪垂涕，君去并州又几年。...
将军
秋日送郭氏甥之白檀塞
邢侗
西风切切正吹裳，送子河桥不尽觞。
黄叶坠阶时听雨，敝裘当晓欲沾裳。
旌门九月寒沙屦，猎火千山入野桑。
莫道边庭前路隔，马蹄行处是渔阳。...
马蹄
与崔明府谭邺中旧事作
邢侗
相州城北正黄昏，犹记春衫污酒痕。
一自簿书淹墨绶，顿令花月负清樽。
词场七子看前辈，魏帝三台想旧恩。
与尔夜深谈转剧，九河风雨暗千门。...
三台
寄章廷纶画史
邢侗
丹阳郭里谁怜汝，涕水亭边最忆君。
此日谢安团扇上，无人为画敬亭云。
团扇
送杨博士计偕北上
邢侗
蒯缑犹似布衣时，题柱休令关吏知。
晓渡白沟河上路，雪残鸦拂野棠枝。
入京翻遣似并州，数醉乡人春酒楼。
来日寄将消息否，绮窗寒树着花愁。...
着花
腊日送野鸥先生赴清源访狄将军
邢侗
残雪犹在地，送君将奈何。
客衫翻酒污，乡梦落梅多。
晓寺钟初定，寒林鸟始过。
行行遇知己，按剑一长歌。
知己
闻王百穀寓南屏寺奉怀
邢侗
卜筑南屏寺，多因太守贤。
榻移千竹润，书枕一床眠。
礼佛沉香火，看花细雨天。
无缘陪胜侣，吟望独凄然。
沉香
送济南赵太常起家大京兆
邢侗
三辅风烟傍紫清，征书十道及躬耕。
起家杜曲新京兆，入对齐川旧伏生。
箧里残荷留野服，马头斜月引征程。
太常不忘玄都观，重问繁桃醉玉笙。...
风烟
边口·单于纳款愿称王
邢侗
单于纳款愿称王，更领阏氏入举觞。
不是中原浑却备，原来胡马罢腾骧。
宣云节镇秋开市，文武官裨夜射羊。
见说近年王太保，白头垂泪拂金疮。...
白头
秋日百穀以其群从见存把扇对酒漫赋寄怀
邢侗
爱弟邻庄意气雄，托将书札及秋风。
乍抛渔猎游初薄，才隔池塘梦已工。
狼籍素纨霜杵色，绸缪香露菊花丛。
相看两地成追忆，练影云封入望同。...
菊花
黄中丞东巡曲·清笳叠鼓对衔卮
邢侗
清笳叠鼓对衔卮，片片晴云上画旗。
万里沧波舒眼尽，日边残峤是东夷。
走笔戏赠万伯修使君
邢侗
五花胡马鷞鹔裘，夜猎归来兴未休。
教唱西凉新乐府，一时霜月遍幽州。
新乐
走笔戏赠万伯修使君·杞花垂实玉关秋
邢侗
杞花垂实玉关秋，壮岁无端去国愁。
自笑年来身暴贵，画旗春色上龙楼。
春色
送张仲仪
邢侗
郁金枝拂郁金尊，送尔银鞍过远村。
十里春城三日雨，那禁芳草闭黄昏。
黄昏
送张仲仪·董子园边放去舟
邢侗
董子园边放去舟，故人牵缆数相留。
客心已逐花前发，总听骊歌不解愁。
骊歌
送张仲仪·九重严召动千官
邢侗
九重严召动千官，五岭流人鬓渐残。
可笑张兄与邢弟，对床时把剑书看。

邢侗的诗词名句全集
