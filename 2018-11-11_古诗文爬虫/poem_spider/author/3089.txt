诗人:何称
作品数目：12篇
朝代：宋代
诗人简介：何称（一一二一～一一七八），字德扬，号玉雪，龙泉（今属浙江）人。高宗绍兴二十七年进士。孝宗隆兴元年为太常博士。二年，提举福建常平茶事。淳熙五年卒，年五十八。有《玉雪集》，已...
<<大涤洞·杳默閟虚旷>> <<龙洞·胡髯抱嵌岩>> <<千年古石>> <<天柱峰·终古郁岧峣>> 
<<右凤洞·上作千仞翔>> <<云根峰·十洲仙子骑龙鹤>> <<籍桂堂·清溪一百曲>> <<臞庵·多羡王居士>> 
<<臞庵·地占松江胜>> 

何称的诗词全集

右凤洞·上作千仞翔
何称
上作千仞翔，下作笤岩栖。
箫韶在何处，苍梧云气迷。
苍梧
臞庵·柳外长虹卧
何称
柳外长虹卧，江边小市圆。
水摇千嶂影，窗纳五湖天。
隔岸谁家圃，开帆何处船。
非关台榭好，此地最堪怜。
小市
大涤洞·杳默閟虚旷
何称
杳默閟虚旷，森爽离人寰。
玉室非所诣，回首烟中山。
回首
龙洞·胡髯抱嵌岩
何称
胡髯抱嵌岩，白云拥万里。
若弄华阳珠，我欲割左耳。
龙洞
千年古石
何称
怪底黄石公，乃是赤松子。
蒲柳不自强，一见颡应泚。
蒲柳
天柱峰·终古郁岧峣
何称
终古郁岧峣，东南此撑柱。
当时若更高，恐碍日月路。
日月
云根峰·十洲仙子骑龙鹤
何称
十洲仙子骑龙鹤，路阔云深贪舞跃。
不知缥缈已无心，一朵飞来坠山脚。
几度天风吹不开，数回山雨误飘来。
直恐老龙招得去，千顷万顷游蓬莱。...
蓬莱
籍桂堂·清溪一百曲
何称
清溪一百曲，洗我心无尘。
日影上汀渚，桂香袭衣巾。
露零芳更润，山沃叶长春。
种德长如昔，他年更几人。
长春
臞庵·多羡王居士
何称
多羡王居士，心閒事事幽。
山从天末见，江近枕边流。
春圃千葩秀，霜林百果收。
更能穷物理，濠上看鱼游。
物理
臞庵·地占松江胜
何称
地占松江胜，为园不种瓜。
幽深清磬响，高下石栏斜。
花密蜂随蝶，林深雀啅蛇。
胜如摩诘画，不是季鹰家。
幽深
臞庵·霜落川原淡
何称
霜落川原淡，风高木叶丹。
云垂千顷白，月堕一江寒。
礼佛因成塔，焚香旋筑坛。
竹声过小院，杂佩响珊珊。
臞庵·沙暖鸳鸯困
何称
沙暖鸳鸯困，江寒翡翠愁。
红莲秋的历，短櫂晚夷犹。
处世长无累，端居百不忧。
时时明月下，横备倒骑牛。

何称的诗词名句全集
