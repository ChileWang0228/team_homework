诗人:晏铎
作品数目：6篇
朝代：明代
诗人简介：晏铎，字振之，乡举，入国学，祭酒胡俨重之，选入内阁读书。明英宗时期的景泰十才子之一。永乐戊戌年（1418年）登进士，选翰林庶吉士。授福建道御史，巡按两畿山东，所至有声。坐言事...
<<九峰山行>> <<九峰山行·曲径沿流上下>> <<送曾与忠>> <<登黄鹤楼·宦游岁月易蹉跎>> 
<<折杨柳·河桥残柳半无枝>> <<酒肆·半幅青帘柳外斜>> 

晏铎的诗词全集

酒肆·半幅青帘柳外斜
晏铎
半幅青帘柳外斜，瓮头春色泛桃花。
遥思昔换金龟处，知是长安第几家？
金龟
九峰山行
晏铎
三径重开书屋，九峰旧隐人家。
欲辨武陵春色，溪流泛出桃花。
春色
九峰山行·曲径沿流上下
晏铎
曲径沿流上下，苍苔白石磷磷。
落日惟闻啼鸟，空山更少行人。
落日
送曾与忠
晏铎
送送临歧路，沧江欲暮时。
我怀殊未已，君去独何之？
乡国多归梦，天涯少故知。
别来明月夜，无那思凄其。
天涯
登黄鹤楼·宦游岁月易蹉跎
晏铎
宦游岁月易蹉跎，对景其如感慨何。
黄鹤不来仙已去，古楼犹在客重过。
青山远戍寒烟积，芳草平洲夕照多。
此日独吟伤往事，长江渺渺水空波。...
夕照
折杨柳·河桥残柳半无枝
晏铎
河桥残柳半无枝，多为行人赠别离。
羌虏不知萧索尽，月明空向笛中吹。

晏铎的诗词名句全集
