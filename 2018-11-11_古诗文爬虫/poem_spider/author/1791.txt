诗人:程煜
作品数目：6篇
朝代：明代
诗人简介：程煜，字仲珪，徽州绩溪人，明代官吏。庠生。历仕儒林郎、浙江布政司理问、云南新化州同知。像取自清代修《安徽绩溪胡氏宗谱》。...
<<题明皇并笛图>> <<过太湖·击楫中流去>> <<入垓口·沙明水碧净无泥>> <<吴门同沈启南方质父守岁>> 
<<再逢友人>> <<从军行·日落戍龙庭>> 

程煜的诗词全集

吴门同沈启南方质父守岁
程煜
今夕知何夕，朋簪慰独居。
博谁呼得雉，食不叹无鱼。
春逐酒杯转，年同烛跋除。
乾坤俱是客，岂必限吾庐。
乾坤
再逢友人
程煜
道远频驰梦，情深只寄书。
相逢俱泪下，翻似别离初。
相逢
题明皇并笛图
程煜
华清宴罢卷霓裳，重立东风并海棠。
凤琯莫吹新制曲，有人乘月倚宫墙。
东风
过太湖·击楫中流去
程煜
击楫中流去，西风客思催。
地吞南极尽，波撼北溟回。
鲛馆悬秋月，龙宫起夜雷。
濯缨人不见，长啸倒金罍。
龙宫
入垓口·沙明水碧净无泥
程煜
沙明水碧净无泥，三百滩盘上歙溪。
两岸青山春欲暮，楝花飞尽竹鸡啼。
明水
从军行·日落戍龙庭
程煜
日落戍龙庭，风多牧马鸣。
平沙但衰草，百里见孤城。

程煜的诗词名句全集
