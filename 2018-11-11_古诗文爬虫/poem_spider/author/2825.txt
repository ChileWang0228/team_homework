诗人:陆蒙老
作品数目：10篇
朝代：宋代
诗人简介：陆蒙老，字元光，一字元中（《至元嘉禾志》卷三一），归安（今浙江湖州）人。徽宗宣和初知嘉兴（《槜李诗繫》卷三七），后调晋陵。事见《庚溪诗话》卷下。今录诗十首。...
<<赴官晋陵别端禅师>> <<嘉禾八咏·会景亭>> <<咏蝉·绿荫深处汝行藏>> <<苏小小墓·瑶台归去鹤空还>> 
<<五柳桥·五柳先生卷折腰>> <<羞墓·玉颜羞见锦衣侯>> <<宣公桥·当时仓座倚鸿筹>> <<月波楼·月疑宫阙下银潢>> 
<<金鱼池·池上春风动白苹>> 

陆蒙老的诗词全集

咏蝉·绿荫深处汝行藏
陆蒙老
绿荫深处汝行藏，风露从来是稻粱。
莫倚高枝纵繁响，也宜回首顾螳螂。
回首
赴官晋陵别端禅师
陆蒙老
枕上浮生过半百，短发毵毵霜样白。
西溪溪上旧家山，岁岁故乡归似客。
船头渐这古松门，云是吴均读书宅。
烟云半岭见层楼，峥嵘鳌顶蓬宫窄。
有人挂衲归盘陀，棱棱瘦骨真维摩。
几年...
渔歌
嘉禾八咏·会景亭
陆蒙老
清入栏干酒易醒，春风杨柳几沙汀。
平沙抵得潇湘阔，祗欠螺峰数点青。
杨柳
苏小小墓·瑶台归去鹤空还
陆蒙老
瑶台归去鹤空还，一曲霓裳落世间。
秋雨几番黄叶落，朝云应欠到香山。
世间
五柳桥·五柳先生卷折腰
陆蒙老
五柳先生卷折腰，孤眼千载仰风标。
青衫令尹头如雪，不厌朝昏过此桥。
折腰
羞墓·玉颜羞见锦衣侯
陆蒙老
玉颜羞见锦衣侯，草木烟封雨锁愁。
不似田文门下客，一贫一富不知羞。
宣公桥·当时仓座倚鸿筹
陆蒙老
当时仓座倚鸿筹，清白堪封万户侯。
陵谷已非家世远，画桥依旧水东流。
家世
月波楼·月疑宫阙下银潢
陆蒙老
月疑宫阙下银潢，碧转栏干万顷光。
我是水晶宫里客，倚楼犹自羡沧浪。
水晶宫
金鱼池·池上春风动白苹
陆蒙老
池上春风动白苹，池边清浅见金鳞。
新波已纵游鱼乐，调笑江头结网人。
调笑
披云阁·城角巍栏见海涯
陆蒙老
城角巍栏见海涯，春风帘幕暖飘花。
云烟断处沧波阔，一簇楼台十万家。

陆蒙老的诗词名句全集
