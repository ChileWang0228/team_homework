诗人:张和
作品数目：14篇
朝代：明代
诗人简介：张和，号篠庵，昆山千灯人，明正统四年（1439年）进士及第，廷试拟和第一人，以目眚改二甲第一，因乞归授徒自给，益穷经史，文望弥崇，读《汉书》必三十遍。景泰庚午年，受聘江西乡试，授南...
<<兰陵秋夕>> <<送龚进士文彦>> <<赋得柳送人>> <<朱日南东归旧隐>> 
<<为陆以平题图>> <<至晋陵作>> <<晚渡石湖>> <<夜宴曲·水晶帘箔摇寒星>> 
<<兰陵秋夕·碧树鸣秋叶>> 

张和的诗词全集

沧江送别刘习之广西宪幕
张和
秋波渺渺布帆轻，醉折摐花赠远行。
万里一官江上别，楚云湘月客边程。
关门背岭寒芜绿，驿树迎船瘴雨晴。
此去蜒夷知有望，使君心似玉壶清。...
远行
为陆以平题图
张和
九疑空翠隔烟波，北渚云横有雁过。
欲采芙蓉寄离恨，碧天秋晚奈愁何。
芙蓉
夜宴曲·水晶帘箔摇寒星
张和

水晶帘箔摇寒星，金鸭脑麝流芳馨，兰芽玉茁春娉婷。
钿簧悠悠歌宛宛，鲸吸流霞恨杯浅，曲阑露寒斜月转。

悠悠
赋得柳送人
张和
暖风披拂渐葳蕤，色映鹅黄淡落晖。
炀帝宫前春漠漠，阖闾城外晚依依。
青骢每绾长条系，紫燕遥冲落絮飞。
有客河桥欲分袂，一枝相赠惜相违。...
分袂
至晋陵作
张和
布帆摇曳夕阳斜，渡口南风起浪花。
路入晋陵三百里，故乡回首是天涯。
故乡
晚渡石湖
张和
画船摇曳水云乡，湖上南风作晚凉。
醉击唾壶歌小海，藕花飞出两鸳鸯。
鸳鸯
兰陵秋夕·碧树鸣秋叶
张和
碧树鸣秋叶，芳塘敛夕波。
漏长稀箭刻，楼迥逼星河。
候雁迎霜蚤，啼螀傍月多。
怀人不能寐，弹铗起商歌。
星河
悼妾·桃叶歌残思不胜
张和
桃叶歌残思不胜，西风吹泪落红冰。
乐天老去风情减，子野归来感慨增。
花逐水流春不管，雨随云散梦难凭。
宵来书馆寒威重，谁送熏香半臂绫。...
云散
与宋千户夜话时上皇北狩未返
张和
客里相逢感慨深，剑歌时复动悲吟。
清尊坐对三更月，紫塞遥驰万里心。
瀚海地荒龙驾远，交河风急雁书沈。
微臣愧乏安边策，北望胡天泪满襟。...
瀚海
兰陵秋夕
张和
月砌啼秋蛩，风枝起夜禽。
洗愁镫下酒，惜别梦中心。
露重惊寒早，更长觉漏沉。
明朝览青镜，玄鬓有霜侵。
中心
送龚进士文彦
张和
雪后关河见雁稀，感时伤别思依依。
吴门烟月期同醉，天路云山又独归。
官驿暮帆和雨落，水城寒鸟背人飞。
京华此去推先达，惆怅丘园只布衣。...
水城
朱日南东归旧隐
张和
秋波渺渺望中平，醉折摐花寄远情。
千里共看孤棹去，一尊聊为故人情。
云低碧树江东驿，水绕青山海上城。
林下旧游如有问，半簪华发已垂缨。...
华发
过桐君山
张和
云断山疑合，川回路忽分。
秋声两岸叶，晓色万峰云。
旅雁冲帆度，寒蝉隔水闻。
严陵遗迹在，我欲问桐君。
寒蝉
访晓庵禅师师以洞庭柑为供
张和
十年不到白龙潭，延庆名僧始一参。
石鼎未烹阳羡茗，金盘先献洞庭柑。
檐前暮雨沾天棘，席外春风动石楠。
明日又从江上别，九峰惆怅隔晴岚。...

张和的诗词名句全集
