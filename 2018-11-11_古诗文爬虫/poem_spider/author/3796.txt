诗人:潘良贵
作品数目：33篇
朝代：宋代
诗人简介：潘良贵(约1086-1142)，字义荣，号默成，金华城区人。北宋政和五年进士，授秘书郎。后提举淮南东路常平。钦宗靖康元年召对，论何桌等人不可用，黜监信州汭口排岸，高宗建炎元年，...
<<梅花·天与孤高花独新>> <<夏日四绝·娟娟疏竹拂云长>> <<和仲严弟暮春二绝>> <<二绝·沂上风光点独知>> 
<<蜡梅三绝>> <<蜡梅·旦评人物尚雌黄>> <<蜡梅·枝头疏蕊吐檀心>> <<梅花·气欲峥嵘岁欲新>> 
<<满庭芳·夹水松篁>> 

潘良贵的诗词全集

梅花·天与孤高花独新
潘良贵
天与孤高花独新，世间草木信非伦。
影涵水月不受彩，气傲冰霜何待春。
冷淡自能驱俗客，风骚端合付幽人。
往来百匝阶除里，顿使心无一点尘。...
风骚
满庭芳·夹水松篁
潘良贵
夹水松篁，一天风露，觉来身在扁舟。桂花当午，雪卷素光流。起傍蓬窗危坐，飘然竟、欲到瀛洲。人世乐，那知此夜，空际列琼楼。 
休休。闲最好，十年归梦，两眼乡愁。谩赢得、萧萧华发盈头。...
乡愁
夏日四绝·娟娟疏竹拂云长
潘良贵
娟娟疏竹拂云长，门巷无尘气自凉。
多病无情如嚼蜡，卧看风篆博山香。
无情
蜡梅三绝
潘良贵
孤芳移种自仙家，故着轻黄映日华。
举世但知梅蕊白，不知还有蜡梅花。
梅花
蜡梅·枝头疏蕊吐檀心
潘良贵
枝头疏蕊吐檀心，借日娇黄色浅深。
却倩红梅来作伴，要看明玉间良金。
黄色
梅花·气欲峥嵘岁欲新
潘良贵
气欲峥嵘岁欲新，寒梅方信冠群伦。
直能平地凌封雪，可是回根迎小春。
九畹蕙兰真上客，千山桃李尽庸人。
即今攜酒江郊去，弄蕊攀条一拂尘。...
山桃
和季成弟中秋不见月
潘良贵

经年等待中秋月，一夕阳云扫不开。
高树时惊疏雨过，空山那复故人来。
梦回谁忆霓裳戏，老去愁闻水调哀。
与子相逢长得醉，何须佳节始衔杯。
...
佳节
夏日四绝·错落星河天未明
潘良贵
错落星河天未明，太虚涵露气全清。
东方隐约生光耀，便觉林间宿鸟惊。
生光
和仲严弟暮春二绝
潘良贵
吾生四十已侵寻，独喜年来不动心。
世事升沉君会否，人间春去落花深。
世事
二绝·沂上风光点独知
潘良贵
沂上风光点独知，陶然宁复叹春移。
吾人老大知何用，仰止前贤须及时。
老大
蜡梅·旦评人物尚雌黄
潘良贵
旦评人物尚雌黄，草木何妨定短长。
试问清芳谁第一，蜡梅花冠百花香。
梅花
法清晚步分韵得夕字
潘良贵
有生能几何，避乱不谋夕。
联翩二三子，晚步纵所适。
田野无人声，牛羊断归迹。
时看墟曲中，寒烟袅修碧。
雝雝南飞雁，北信杳难觅。
不知二圣君，泫然泪沾臆。
小臣真虮虱，持颠顾何力。...
青阳
和沈秀才
潘良贵
年来有客从黄石，老去何心望紫泥。
世事违人常八九，生涯随力任东西。
生涯
和沈秀才·软语干时刍拳美
潘良贵
软语干时刍拳美，苦言投俗桂姜辛。
山河若欲摅幽愤，盥手焚香读过秦。
幽愤
和沈秀才·弱龄虑事心常破
潘良贵
弱龄虑事心常破，壮岁投閒鬓已华。
但得安贫如北阮，何妨受侮似东家。
东家
仆读沈约传怒其缓颊卖国发上冲冠然古今人
潘良贵
隐侯文治知何用，千古端羞堕泪碑。
国危忍助神鼎覆，身免犹嗟鞶带移。
登览寒烟萦远目，凄凉夕照谢高榱。
伤心往事君须赋，恐有遒人来采诗。...
凄凉
三江亭·假守衰颓病日侵
潘良贵
假守衰颓病日侵，湖山虽好倦追寻。
登城忽睹三江水，快我平生万里心。
聊筑小亭怡父老，敢承佳句粲珠金。
春涛正待诸君赏，更拂诗牌看醉吟。...
父老
和三二兄西庄书怀
潘良贵
莫问庄生然不然，时中只可自随缘。
冬深江北无边报，又得安贫过一年。
江北
书怀·贤愚狂圣等为人
潘良贵
贤愚狂圣等为人，要是天君自策勋。
举世纷纷谁得妙，韩公惟许孟轲醇。
纷纷
书怀·古来达士尽穷空
潘良贵
古来达士尽穷空，我愧修身道未丰。
痛饮不妨歌楚些，投閒何幸伴吾侬。
修身
书怀·一炷清香度博山
潘良贵
一炷清香度博山，妙观不著有无间。
此心欲报难论价，放我形骸十载閒。
形骸
新梧·残春始抽芽
潘良贵
残春始抽芽，首夏已敷绿。
空枝变繁阴，造物信神速。
童童覆短墙，密密连深竹。
扶疏团爽气，秀整厌群木。
鸣琴音下上，和雅奏琴筑。
亭年影途清，吾亦爱吾屋。
身閒百忧无，意适万事足。...
造物
雪中偶成
潘良贵
飞花看六出，俄出腊中来。
解验人情喜，始知天意回。
夜阑窗愈白，晚冻日难开。
麦熟何时节，饥民正可哀。
饥民
雪中偶成·歉岁多流冗
潘良贵
歉岁多流冗，邦侯喜邓来。
雪除惊腊尽，耕近乐春回。
郊野犹同色，江天已半开。
短衣难掩胫，谁说少陵哀。
江天
夜与仲严叔倚季成三弟同坐闻笛各赋一绝
潘良贵
西北干戈拨不开，今宵闻笛更清哀。
高堂亲老发垂白，与子买舟归去来。
垂白
夜坐闻竹声示侄
潘良贵
室明窗有灯，夜暗天无月。
趺坐依蒲团，竹声助清绝。
初疑小雨至，萧萧俄复歇。
忽然变轩昂，风湍散岩穴。
听久耳根静，万虑皆莹彻。
尘凡不待扫，境妙心自洁。
奇哉不二门，欲倩维摩说。...
耳根
赠方仁声
潘良贵
学道悠悠未见功，敢言凡质有仙风。
他年一钵江湖去，先向苕溪访葛洪。
江湖
郑亨仲作亭西山颜曰可友以书求诗为赋
潘良贵
君不见子猷嗜好与俗殊，种竹不可一日无。
又不见太白清狂世绝伦，举杯邀月独相亲。
风流二子去已远，尘埃那复闻高人。
郑侯未遇身更閒，躬耕自乐岩谷间。
开亭容膝日寄傲，坐对嶕峣崒...
翻覆
朱教授见寄七言二首遂用其韵
潘良贵
贤哉蘧瑗晚知非，此道吾今亦庶几。
囊乏一钱聊自哂，家无三径不妨归。
冥鸿久已离矰缴，野马由来免靮鞿。
溪上月明船正稳，肯将簪笏换蓑衣。...
野马
朱教授见寄七言
潘良贵
等閒长啸倚孤松，云破天边见碧峰。
架上残书犹可读，瓶中储粟不堪舂。
生涯幸有千年秀，身世何须万户封。
僧榻寄眠无一事，觉来深省听晨钟。...
身世
挽陈德固守御
潘良贵
强敌登城日，中华将士奔，
人皆趋北阙，君独死南门。
秘计无人用，英声有史存。
秋原悲泪落，桂酒与招魂。
招魂
夏日四绝
潘良贵
四月天气初郁蒸，碧桐照空门巷清。
何人解助隐居乐，为我唤取黄鹂鸣。
隐居
夏日四绝·扫地焚香避湿蒸
潘良贵
扫地焚香避湿蒸，睡余茶熟碾声清。
风来桐竹僛舞，雨过阶除虢虢鸣。

潘良贵的诗词名句全集
