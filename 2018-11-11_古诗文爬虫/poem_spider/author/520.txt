诗人:栖蟾
作品数目：25篇
朝代：唐代
诗人简介：栖蟾[唐]（约公元八九六年前后在世）俗姓、里居、生卒年均不详，约唐昭宗乾宁中前后在世。居屏风岩。与沈彬为诗友。栖蟾所作诗，今存十二首。（见《全唐诗》）...
<<泊洞庭·槐柳未知秋>> <<石城金谷>> <<赠屏风岩栖蟾上人>> <<赠南岳玄泰布衲>> 
<<牧童·牛得自由骑>> <<再宿京口禅院>> <<经贺监旧居>> <<善卷坛·耕荒凿原时>> 
<<庾楼·郡楼名甚远>> 

栖蟾的诗词全集

赠屏风岩栖蟾上人
栖蟾
岩房高且静，住此几寒暄。鹿嗅安禅石，猿啼乞食村。
朝阳生树罅，古路透云根。独我闲相觅，凄凉碧洞门。
凄凉
泊洞庭·槐柳未知秋
栖蟾
槐柳未知秋，依依馆驿头。客心俱念远，时雨自相留。
浪没货鱼市，帆高卖酒楼。夜来思辗转，故里在南州。
辗转
善卷坛·耕荒凿原时
栖蟾
耕荒凿原时，高趣在希夷。大舜欲逊国，先生空敛眉。
五溪清不足，千古美无亏。纵遣亡淳者，何人投所思。
赠南岳玄泰布衲
栖蟾

曹溪入室人，终老甚难群。四十余年内，青山与白云。
松和巢鹤看，果共野猿分。海外僧来说，名高自小闻。

海外
再宿京口禅院
栖蟾
滩声依旧水溶溶，岸影参差对梵宫。楚树七回凋旧叶，
江人两至宿秋风。蟾蜍竹老摇疏白，菡萏池干落碎红。
多病支郎念行止，晚年生计转如蓬。...
菡萏
庾楼·郡楼名甚远
栖蟾
郡楼名甚远，几换见楼人。庾亮魂应在，清风到白苹。
晴轩分楚汉，夜酒揖星辰。何必匡山上，独言无世尘。
星辰
献郑都官
栖蟾
早晚辞班列，归寻旧隐峰。代移家集在，身老诏书重。
药秘仙都诀，茶开蜀国封。何当答群望，高蹑傅岩踪。
诏书
石城金谷
栖蟾
晋祚一倾摧，骄奢去不回。只应荆棘地，犹作绮罗灰。
狐兔闲生长，樵苏静往来。踟蹰意无尽，寒日又西颓。
生长
牧童·牛得自由骑
栖蟾
牛得自由骑，春风细雨飞。青山青草里，一笛一蓑衣。
日出唱歌去，月明抚掌归。何人得似尔，无是亦无非。
抚掌
经贺监旧居
栖蟾
不恋明皇宠，归来镜水隅。道装汀鹤识，春醉钓人扶。
逐朵云如吐，成行雁侣驱。兰亭名景在，踪迹未为孤。
踪迹
哭悼朝贤
栖蟾
前昨回私第，旋闻寝疾终。四邻方响绝，二月牡丹空。
冢已迁名境，碑仍待至公。只应遗爱理，长在楚南风。
四邻
送迁客·谏频甘得罪
栖蟾
谏频甘得罪，一骑入南深。若顺吾皇意，即无臣子心。
织花蛮市布，捣月象州砧。蒙雪知何日，凭楼望北吟。
臣子
寄华山司空图·门径放莎
栖蟾
门径放莎垂，往来投刺稀。有时开御札，特地挂朝衣。
岳信僧传去，仙香鹤带归。他年二南化，无复更衰微。
衰微
寄华山司空图·逍遥短褐成
栖蟾
逍遥短褐成，一剑动精灵。白昼梦仙岛，清晨礼道经。
黍苗侵野径，桑椹污闲庭。肯要为邻者，西南太华青。
闲庭
赠秀才·筠阳多胜致
栖蟾
筠阳多胜致，夫子纵游遨。凤鸟瑞不见，鲈鱼价转高。
门开沙觜静，船系树根牢。谁解伊人趣，村沽对郁陶。
夫子
送迁客·倏忽堕鹓行
栖蟾
倏忽堕鹓行，天南去路长。片言曾不谄，获罪亦何伤。
象恋藏牙浦，人贪卖子乡。此心终合雪，去已莫思量。
思量
悼方干处士
栖蟾
先生在世日，只向镜湖居。明主未巡狩，白头闲钓鱼。
烟莎一径小，洲岛四邻疏。独有为儒者，时来吊旧庐。
四邻
听轩辕先生琴
栖蟾
诀妙与功精，通宵膝上横。一堂风冷淡，千古意分明。
坐客神魂凝，巢禽耳目倾。酷哉商纣世，曾不遇先生。
耳目
芳草·绵绵芳草绿
栖蟾
绵绵芳草绿，何处动深思。金谷人亡后，沙场日暖时。
龙鳞藏有瑞，风雨洒无私。欲采兰兼蕙，清香可赠谁。
风雨
短歌行·蟾光堪自笑
栖蟾
蟾光堪自笑，浮世懒思量。身得几时活，眼开终日忙。
千门无寿药，一镜有愁霜。早向尘埃外，光阴任短长。
光阴
宿巴江·江声五十里
栖蟾
江声五十里，泻碧急于弦。不觉日又夜，争教人少年。
一汀巫峡月，两岸子规天。山影似相伴，浓遮到晓船。
子规
游边·边云四顾浓
栖蟾
边云四顾浓，饥马嗅枯丛。万里八九月，一身西北风。
偷营天正黑，战地雪多红。昨夜东归梦，桃花暖色中。
战地
居南岳怀沉彬
栖蟾
石房开竹扉，茗外独支颐。万木还无叶，百年能几时。
隔云闻狖过，截雨见虹垂。因忆岳南客，晏眠吟好诗。
百年
南中怀友生
栖蟾
荔枝江上立，望北几思量。隔海无书札，前年在汉阳。
瘴村人起早，铜柱象揩光。居此成何事，寻君过碧湘。
思量
寄问政山聂威仪
栖蟾
先生卧碧岑，诸祖是知音。得道无一法，孤云同寸心。
岚光熏鹤诏，茶味敌人参。苦向壶中去，他年许我寻。

栖蟾的诗词名句全集
