诗人:冰如源
作品数目：4篇
朝代：明代
诗人简介：冰如源，明隆庆年间诗人。瀚於万历中以忤张居正罢归，颇著风节。《浙江通志》称其善书法，工点染，诗文庄严典则，归之尔雅；然集中酬赠牵率，什居六七，虽平正无瑕，而殊少酝酿。奔...
<<题指月庵>> <<落花·飘零思雨露>> <<老僧·早得安心法>> <<挽大年法师>> 


冰如源的诗词全集

题指月庵
冰如源
短扉将绿掩，小径倚村斜。
老树借藤叶，新桐布屋花。
渔歌传外港，鸥梦立前沙。
静者离言象，门题指月家。
渔歌
落花·飘零思雨露
冰如源
飘零思雨露，撩乱玷苍苔。
苦被风常扫，因伤春斗开。
娇莺歌绿转，痴蝶想红来。
事尽如花事，荣时瘁亦催。
雨露
老僧·早得安心法
冰如源
早得安心法，柴门岂浪开。
发长难剪雪，衣故不容埃。
屈指僧中腊，寻思云外来。
恐伤虫蚁乐，常诫坐莓苔。
屈指
挽大年法师
冰如源
影堂灯永夜，想像似安禅。
授法两三子，深心十二年。
矮松方挂月，新塔已生烟。
气结更何语，徒为叹逝川。

冰如源的诗词名句全集
