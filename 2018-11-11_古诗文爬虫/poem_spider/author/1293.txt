诗人:陈蒙
作品数目：7篇
朝代：明代
诗人简介：陈蒙，字仲房，一字亮卿，歙县人。尝北走大梁，问诗於李梦阳。有《十岳山人诗集》。中年习禅，事古峰和尚。古峰曰：吾遍游海内五岳，今将遍历海外五岳，而后出世。寅闻其语而悦之...
<<穿山·石门空虚谁凿辟>> <<游虞山·野店杏花红满枝>> <<游云门·杖策耶溪寺>> <<宿迁·古邑临河水>> 
<<题石田翁赠朱守拙小景>> <<闻笛·落尽梅花雪满庭>> <<题玉芝祠>> 

陈蒙的诗词全集

宿迁·古邑临河水
陈蒙
古邑临河水，昏鸦噪县门。
四方争集市，三户自成村。
禾黍秋风陇，牛羊落日原。
客愁千万种，辛苦向谁论。
落日
穿山·石门空虚谁凿辟
陈蒙
石门空虚谁凿辟，薜荔挂影苍苔积。
悬崖偃树鹘栖巢，古洞出云龙启蛰。
云龙
游虞山·野店杏花红满枝
陈蒙
野店杏花红满枝，江南天气早春时。
青山笑我何何晚，白发催人老不知。
云窦雪消龙涧满，星坛树偃鹘巢危。
明朝欲尽登临兴，还赴云间羽士期。...
登临
游云门·杖策耶溪寺
陈蒙
杖策耶溪寺，风流忆晋唐。
门深云未散，梁古帖犹香。
晚翠千峰远，春深一涧长。
徘徊松影下，觅句向斜阳。
徘徊
题石田翁赠朱守拙小景
陈蒙
野藤刺水竹篱斜，落尽东风枳拏花。
日午不闻茶臼响，春城买药未还家。
东风
闻笛·落尽梅花雪满庭
陈蒙
落尽梅花雪满庭，故园杨柳梦中青。
羌儿马上传来曲，今夜关山月里听。
关山
题玉芝祠
陈蒙
玉芝不见草萧萧，古柏阴廊昼寂寥。
琳馆废来余福地，名碑留在记前朝。
碧梧树老鸾飞远，华表天空鹤去遥。
惟有迎仙桥上月，夜深还自照吹箫。...

陈蒙的诗词名句全集
