诗人:谢五娘
作品数目：9篇
朝代：明代
诗人简介：谢五娘，女诗人，明万历时潮州人，当时人们称她为潮州韩江才女。著有《读月居诗》1卷。清初钱谦益收其诗9首入《列朝诗传闺集》中，海阳（今潮安县）人陈珏的《古瀛诗苑》也选...
<<初夏·庭院薰风枕簟清>> <<感怀·四面帘垂碧玉钩>> <<春暮·杜鹃啼血诉春归>> <<春夜·银烛烧残夜漏声>> 
<<感怀·百岁因缘一旦休>> <<小园即事>> <<初夏·啼鸟声中午梦回>> <<柳枝词·近水千条拂画桡>> 
<<春日偶成·乳燕衔泥春昼长>> 

谢五娘的诗词全集

感怀·四面帘垂碧玉钩
谢五娘
四面帘垂碧玉钩，重重深院锁春愁。
天涯行客无归信，花落东风懒下楼。
东风
初夏·庭院薰风枕簟清
谢五娘
庭院薰风枕簟清，海榴初发雨初晴。
香销梦断人无那，听得新蝉第一声。
庭院
春夜·银烛烧残夜漏声
谢五娘
银烛烧残夜漏声，画屏香案影孤清。
一庭春色无人管，分付梨花伴月明。
春色
春暮·杜鹃啼血诉春归
谢五娘

杜鹃啼血诉春归，惊落残花满地飞。
惟有帘前双燕子，惜花衔起带香泥。

燕子
初夏·啼鸟声中午梦回
谢五娘
啼鸟声中午梦回，篆香重拨已成灰。
东风似恨春归去，吹送杨花入户来。
东风
感怀·百岁因缘一旦休
谢五娘
百岁因缘一旦休，三生石上事悠悠。
无梁双陆难归马，恨点天牌不到头。
千里月明千里恨，五更风雨五更愁。
东风去后花无主，任尔随波逐水流。...
五更
小园即事
谢五娘
翠竹苍梧手自裁，芙蓉未秀菊先开。
小轩睡起日将午，黄叶满庭山雨来。
芙蓉
柳枝词·近水千条拂画桡
谢五娘
近水千条拂画桡，六桥风雨正潇潇。
枝枝叶叶皆离思，添得啼莺更寂寥。
枝叶
春日偶成·乳燕衔泥春昼长
谢五娘
乳燕衔泥春昼长，倚阑无语立斜阳。
桃花红雨梨花雪，相逐东风过粉墙。

谢五娘的诗词名句全集
