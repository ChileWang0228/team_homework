诗人:陈颢
作品数目：11篇
朝代：明代
诗人简介：陈颢（1193-1268），字仲明，其先居卢龙，有名山者，仕金为谋克监军，太祖得之，以为平阳等路军民都元帅，子孙徙清州，遂为清州人。颢幼颖悟，日记诵千百言，稍长，游京师，登翰林承旨王磐、...
<<竹西草堂为曹汝器赋>> <<题姜舜民竹>> <<与贺文徵鸳湖痛饮>> <<题吴门赵时俊山楼文会图>> 
<<夜坐·寒来尘绪不关情>> <<春日闲行>> <<题枇杷山鸟图>> <<题归去来辞画>> 
<<题归去来辞画·人生非金石>> 

陈颢的诗词全集

与贺文徵鸳湖痛饮
陈颢
鹓湖风日暖薰人，行乐都忘俗事纷。
换酒主翁偏爱客，盍簪朋辈总能文。
新词妙绝填《金缕》，醉墨横斜扫练裙。
归到寒斋枕书卧，一灯夜雨正思君。...
行乐
竹西草堂为曹汝器赋
陈颢
新构茅堂就竹西，渭川千亩共襟期。
清风扫榻秋来早，苍雪团阴月到迟。
插棘每遮东面笋，脱巾还挂北边枝。
寻君记得曾留宿，日出三竿尚不知。...
清风
题姜舜民竹
陈颢
结茅竹里似岩栖，面面窗开翠色迷。
长听雨来虚榻外，不知日转曲阑西。
奚奴扫地收新箨，吟客敲门看旧题。
几欲相寻无路入，鹧鸪何处隔烟啼。...
扫地
题吴门赵时俊山楼文会图
陈颢
楼居百尺谢嚣尘，良会攀跻属隐君。
望处有山皆入画，坐中无客不能文。
一帘花气香春酒，半榻茶烟暝夕曛。
自是高怀尚清事，风流不羡醉红裙。...
风流
夜坐·寒来尘绪不关情
陈颢
寒来尘绪不关情，吟对青灯过一更。
落叶满庭风满树，小窗无处着秋声。
春日闲行
陈颢
睡起闲窗日影斜，欲寻幽处一烹茶。
芒鞋踏遍前村路，杨柳春风有几家。
杨柳
题枇杷山鸟图
陈颢
卢橘垂黄雨满枝，山禽饱啄已多时。
那知岁宴空林里，竹实萧疏凤亦饥。
萧疏
题归去来辞画
陈颢
微风自东来，地脉初回阳。
好鸟出幽谷，潜鱼跃芳塘。
欣欣木向荣，涓涓水流香。
万物俱得时，吾忧亦已忘。
归来衡门下，且复酣杯觞。...
水流
题归去来辞画·人生非金石
陈颢
人生非金石，寓形宇宙间。
抱才既沾禄，知休即辞官。
委心随去留，避俗谢往还。
遑遑欲何之，富贵不可干。
划然发长啸，白云起南山。...
富贵
题归去来辞画·农事在东皋
陈颢
农事在东皋，孤往适兹旦。
微雨亦既零，土膏湿凝汗。
僮奴未尽力，宿草犹余蔓。
植杖陇亩旁，耘耔日过旰。
劳生虽多艰，卒岁应饱饭。...
农事
题归去来辞画·帝乡不可期
陈颢
帝乡不可期，归老全此身。
清风谢流俗，高节抗浮云。
舒啸登东皋，赋诗临涧滨。
有酒辄取醉，不负头上巾。
乐天以乘化，超然真达人。...

陈颢的诗词名句全集
