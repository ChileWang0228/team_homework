诗人:章八元
作品数目：25篇
朝代：唐代
诗人简介：章八元（生卒年不详），唐代诗人，字虞贤，桐庐县常乐乡章邑里人。章八元少时喜作诗，偶然在邮亭（旅馆）题诗数行，严维见后甚感惊奇，收为弟子。数年间，诗赋精绝，人称章才子。大历六年...
<<赋得西戎献白玉环>> <<新安江行>> <<酬刘员外月下见寄>> <<寄都官刘员外>> 
<<题慈恩寺塔>> <<归桐庐旧居寄严长史>> <<天台道中示同行>> <<元日望含元殿御扇开合>> 
<<清明日赐百僚新火>> 

章八元的诗词全集

新安江行
章八元
江源南去永，野渡暂维梢。古戍悬鱼网，空林露鸟巢。
雪晴山脊见，沙浅浪痕交。自笑无媒者，逢人作解嘲。
解嘲
天津桥望洛城残雪
章八元
新霁洛城端，千家积雪寒。
未收清禁色，偏向上阳残。
偏向
清明日登城春望寄大夫使君
章八元
春城闲望爱晴天，何处风光不眼前。寒食花开千树雪，
清明日出万家烟。兴来促席唯同舍，醉后狂歌尽少年。
闻说莺啼却惆怅，诗成不见谢临川。...
少年
赋得西戎献白玉环
章八元

当时无外守，方物四夷通。列土金河北，朝天玉塞东。
自将荆璞比，不与郑环同。正朔虽传汉，衣冠尚带戎。
幸承提佩宠，多愧琢磨功。绝域知文教，争趋上国风。
...
衣冠
酬刘员外月下见寄
章八元
夜凉河汉白，卷箔出南轩。过月鸿争远，辞枝叶暗翻。
独谣闻丽曲，缓步接清言。宣室思前席，行看拜主恩。
河汉
寄都官刘员外
章八元
旧宅平津邸，槐阴接汉宫。鸣驺驰道上，寒日直庐中。
白雪歌偏丽，青云宦早通。悠然一缝掖，千里限清风。
青云
题慈恩寺塔
章八元
十层突兀在虚空，四十门开面面风。却怪鸟飞平地上，
自惊人语半天中。回梯暗踏如穿洞，绝顶初攀似出笼。
落日凤城佳气合，满城春树雨蒙蒙。...
绝顶
归桐庐旧居寄严长史
章八元
昨辞夫子棹归舟，家在桐庐忆旧丘。三月暖时花竞发，
两溪分处水争流。近闻江老传乡语，遥见家山减旅愁。
或在醉中逢夜雪，怀贤应向剡川游。...
桐庐
天台道中示同行
章八元
八重岩崿叠晴空，九色烟霞绕洞宫。
仙道多因迷路得，莫将心事问樵翁。
迷路
元日望含元殿御扇开合
章八元
万国来朝岁，千年觐圣君。辇迎仙仗出，扇匝御香焚。
俯对朝容近，先知曙色分。冕旒开处见，钟磬合时闻。
影动承朝日，花攒似庆云。蒲葵那可比，徒用隔炎氛。...
朝日
清明日赐百僚新火
章八元
上苑连侯第，清明及暮春。九天初改火，万井属良辰。
颁赐恩逾洽，承时庆自均。翠烟和柳嫩，红焰出花新。
宠命尊三老，祥光烛万人。太平当此日，空复荷陶甄。...
太平
投珠于泉
章八元
至道归淳朴，明珠被弃捐。天真来照乘，成性却沉泉。
不是灵蛇吐，非缘合浦还。岸傍随月落，波底共星悬。
致远终无胫，怀贪遂息肩。欲知恭俭德，所宝在惟贤。...
息肩
秦镜·万古秦时镜
章八元
万古秦时镜，从来抱至精。依台月自吐，在匣水常清。
烂烂金光发，澄澄物象生。云天皆洞鉴，表里尽虚明。
但见人窥胆，全胜回应声。妍媸定可识，何处更逃情。...
物象
忆游天台寄道流
章八元
忆昨天台到赤城，几朝仙籁耳中生。云龙出水风声急，
海鹤鸣皋日色清。石笋半山移步险，桂花当涧拂衣轻。
今来尽是人间梦，刘阮茫茫何处行。...
桂花
龟负图·天意将垂象
章八元
天意将垂象，神龟出负图。五方行有配，八卦义宁孤。
作瑞旌君德，披文协帝谟。乘流喜得路，逢圣幸存躯。
莲叶池通泛，桃花水自浮。还寻九江去，安肯曳泥途。...
桃花
上元日梦王母献白玉环
章八元
梦中朝上日，阙下拜天颜。仿佛瞻王母，分明献玉环。
灵姿趋甲帐，悟道契玄关。似见霜姿白，如看月彩弯。
霓裳归物外，凤历晓人寰。仙圣非相远，昭昭寤寐间。...
仿佛
赋得花发上林
章八元
御苑春何早，繁花已绣林。笑迎明主仗，香拂美人簪。
地接楼台近，天垂雨露深。晴光来戏蝶，夕景动栖禽。
欲托凌云势，先开捧日心。方知桃李树，从此别成阴。...
凌云
赠龙兴观主吴崇岳
章八元

楮为冠子布为裳，吞得丹霞寿最长。混俗性灵常乐道，
出尘风格早休粮。枕中经妙谁传与，肘后方新自写将。
百尺松梢几飞步，鹤栖板上礼虚皇。
...
冠子
秦镜·楼上秦时镜
章八元
楼上秦时镜，千秋独有名。菱花寒不落，冰质夏长清。
龙在形难掩，人来胆易呈。升台宜远照，开匣乍藏明。
皎色新磨出，圆规旧铸成。愁容如可鉴，当欲拂尘缨。...
拂尘
良田无晚岁
章八元
人功虽未及，地力信非常。不任耕耘早，偏宜黍稷良。
无年皆有获，后种亦先芳。膴膴盈千亩，青青保万箱。
何须祭田祖，讵要察农祥。况是春三月，和风日又长。...
耕耘
下第献座主张谓
章八元
謇谔王臣直，文明雅量全。望炉金自跃，应物镜何偏。
南国幽沉尽，东堂礼乐宣。转令游艺士，更惜至公年。
芳树欢新景，青云泣暮天。唯愁凤池拜，孤贱更谁怜。...
青云
尚书郎上直闻春漏
章八元
建礼含香处，重城待漏辰。徐声传凤阙，晓唱辨鸡人。
银箭听将尽，铜壶滴更新。催筹当五夜，移刻及三春。
杳杳从天远，泠泠出禁频。直庐残响曙，肃穆对钩陈。...
三春
雪夜观象阙待漏
章八元
残雪初晴后，鸣珂奉阙庭。九门传晓漏，五夜候晨扃。
北斗横斜汉，东方落曙星。烟氛初动色，簪佩未分形。
雪重犹垂白，山遥不辨青。鸡人更唱处，偏入此时听。...
垂白
及第后赠试官
章八元

公子求贤未识真，欲将毛遂比常伦。
当时不及三千客，今日何如十九人。

公子
成德乐·赵女乘春上画楼
章八元
赵女乘春上画楼，一声歌发满城秋。
无端更唱关山曲，不是征人亦泪流。

章八元的诗词名句全集
