诗人:李堪
作品数目：18篇
朝代：宋代
诗人简介：李堪，字仲任，号平坡，常州（今属江苏）人。据《乌目山五题》诗序当生於太祖乾德三年。真宗咸平二年（九九九）进士。真宗景德二年知古田县。大中祥符中为祕书丞。民国《古田县...
<<净居院·入门松桂深>> <<龙院·林下金仙地>> <<兴福寺·云门十里长>> <<延福院·兰桂绕禅关>> 
<<永庆寺·岩扉开早凉>> <<舞雩台·舞雩台上春风起>> <<仙楼道院>> <<翠屏朝雨>> 
<<华顶秋容>> 

李堪的诗词全集

文笔夕照
李堪
玉邑东南第一峰，铦锥颖脱乱山中。
夕阳影里分明见，五色文章耀笔锋。
分明
龙院·林下金仙地
李堪
林下金仙地，苔门揜夕阳。
花飞殿塔顶，地照云霞光。
松老鹤仍在，洞闲龙已翔。
中宵动清众，清磬发虚堂。
夕阳
舞雩台·舞雩台上春风起
李堪
舞雩台上春风起，鲁国先生讲始开。
欲解陶潜印归去，心思吾道重徘徊。
徘徊
仙楼道院
李堪
寻源探云霞，中有金仙家。
绮疏晃飞翬，雕栏灿朱华。
珍禽栖不去，灵液流无涯。
晴旭起风篁，空香送天花。
春雷会社鼓，寒烟聚海茶。
奇峰媚如削，芳树一何嘉。
且将翠阁齐，绝与红尘赊。...
丹砂
剑溪渔唱
李堪
水过云津势渐平，双溪滙作剑溪清。
渔舟往来无人见，隔竹时闻欸乃声。
净居院·入门松桂深
李堪
入门松桂深，清气生人心。
霞影迷窗绮，花光照地金。
微风起层阁，初月升高林。
终夜魂自健，满堂钟磬音。
影迷
兴福寺·云门十里长
李堪
云门十里长，殿塔明朝阳。
半夜风雨至，满山松桂香。
清猿啸远壑，好鸟鸣虚廊。
尘土斯可濯，胡为语沧浪。
沧浪
延福院·兰桂绕禅关
李堪
兰桂绕禅关，半春香满山。
风移金磬远，云伴玉龙闲。
树暗猿吟外，花开僧定间。
尘心自然洗，流水日潺潺。
流水
永庆寺·岩扉开早凉
李堪
岩扉开早凉，谷鸟纷远翔。
花气湿幽径，磬声清上方。
云生松涧底，泉落藓池傍。
我有遗荣意，移时坐石床。
翠屏朝雨
李堪
翠屏山下雨霏霏，云掩冈峦草树微。
一段丹青谁解写，画家惟有米元晖。
丹青
华顶秋容
李堪
何处栖真远世纷，五华高顶绝人氛。
仙翁自有餐霞法，谩使人间望彩云。
五华
蓝洞归云
李堪
洞门不闭日空虚，云去云来何定居。
看到虚中生白处，恰如混沌未分初。
混沌
西山晴雪
李堪
西山岌岌倚层霄，爽气恒多瘴气消。
谁道闽中无雨雪，年年绝顶见琼瑶。
绝顶
仙岭樵歌
李堪
金仙洞头樵子多，负薪出山行且歌。
仙家棋局无心看，只恐归时烂斧柯。
无心
玉滩夜月
李堪
鸣玉滩头片月生，波光掩映钓舟横。
何人隔岸吹长笛，一曲凉州恰二更。
长笛
极乐寺·空门出白云
李堪
空门出白云，梵宇依苍岫。
天色湛瑶光，春花结野秀。
簷间绮罗被，池底星珠漏。
香沉烟篆馀，文兼雨碑旧。
恬智静可养，寂寞谁复扣。
逍遥隐叶猿，盘薄穿花溜。
团团草露晞，瑟瑟空香逗。...
瑟瑟
慧聚寺·古寺有远名
李堪
古寺有远名，欲游先梦生。
飞猿涧底啸，灵鸟云间鸣。
影密楼台众，香繁草树荣。
何年照佛火，灿灿长光明。
楼台
宿慧聚寺
李堪
石林高月生，藓阁疏磬鸣。
宿鸟梦难就，定僧魂更清。
香风动花影，岩瀑飞玉声。
遥夜坐来短，但馀天外情。

李堪的诗词名句全集
