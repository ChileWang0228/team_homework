诗人:吕时臣
作品数目：24篇
朝代：明代
诗人简介：吕时臣，一名时。明浙江鄞县人，字中父，一作仲父。工诗，亦工散曲。以避仇远游，历齐、梁、燕、赵间，为人贞介廉洁。客死涉县，卒年七十。有《甬东山人稿》。...
<<寄俞八介甫读书处>> <<次李大参韵留别>> <<舟次西华>> <<伏枕舟中作>> 
<<过山阳有感>> <<诸公邀登甘露寺留别>> <<冬日感怀>> <<风雨登郡城>> 
<<过内乡县奉怀荆南主人>> 

吕时臣的诗词全集

寄俞八介甫读书处
吕时臣
梦寐殊方外，相思泽国边。
山沈于毒雾，天落在平川。
橘柚连书舍，鸬鹚满钓船。
五年常忆尔，多病似今年。
鸬鹚
次李大参韵留别
吕时臣

河北中秋尽，江南九月归。
草深藏虎穴，潮满上鱼矶。
田舍舂新稻，山妻补旧衣。
到家贫自得，莫怪与君违。

江南
过山阳有感
吕时臣
黄金散尽不封侯，始信浮生总浪游。
漂母祠前芳草暮，淮阴道上白云秋。
帆收远寺钟初定，角转重城水乱流。
多少英雄死无处，何如吹笛下扬州。...
扬州
诸公邀登甘露寺留别
吕时臣
天风飘忽勣袍轻，两度登临慰客情。
疏磬雨催山寺晓，乱帆春放海门晴。
江回铁瓮三吴尽，潮过金陵七泽平。
明日别离何处问，断肠烟树漫芜城。...
三吴
风雨登郡城
吕时臣
剑倚江天动远思，江南乱后独归迟。
满城风雨收镫夕，万户弦歌破贼时。
欲采骊珠候潮落，且凭雉堞看云移。
终期买棹沧波上，相唤妻儿理钓丝。...
雉堞
海门雨过同伯川赋
吕时臣
藻烟布地不须芟，云鸟依人著隐衔。
雨歇江干流一裛，风平树杪没孤帆。
冬深蜃岛天长黑，潮入渔汀水不咸。
只好钓车聊日计，海门到处斗巉岩。...
天长
舟次西华
吕时臣
雁过停舟处，徘徊野色迟。
城根流水抱，岸角断桥垂。
烟集栖埤鸟，风寒牧马陂。
岂堪今夜宿，短笛隔船吹。
风寒
伏枕舟中作
吕时臣
楚魂招不得，哀怨此中多。
纤月回头失，疏星伏枕过。
榜人吹宿燎，曙犬吠惊波。
毒雾塞江海，劝公无渡河。
哀怨
冬日感怀
吕时臣
直北云天朔气阴，中原生计几浮沉。
妻孥贫病仍兵革，兄弟存亡绝信音。
日暮途穷何所事，江空木落未归心。
少年磅礴今垂老，并作冰霜一醉吟。...
归心
过内乡县奉怀荆南主人
吕时臣
乍闻人语觉殊方，万叠山溪出内乡。
梦里潇湘云缥缈，望中函谷树青苍。
衰年不得为秦赘，多病犹堪学楚狂。
囊底余金曾卖赋，令人到处说元王。...
缥缈
斋居寄海丰杨侍郎
吕时臣
蓬岛飞来拄杖前，何劳策石远求仙。
一帘雨过空青处，五色霞明大赤天。
江水自清渔者话，松涛不响鹤丁眠。
闭关正好焚香坐，年老何心续草《玄》。...
正好
邵伯值四十舍弟陪臣
吕时臣
井邑遭兵燹，移家近马湖。
黄巾余党在，白发故人无。
亲老仍多病，田荒不及租。
他乡今夜月，相对话穷途。
相对
李郡丞邀同胡文学游山庄和韵
吕时臣
风巾飘不定，重上去时楼。
苍鼠翻诗橐，青虫堕酒瓯。
苦吟还掉臂，扶醉欲平头。
世道吾无补，何因用著愁。
平头
八月十六夜邀兆和民服民孝元叔乘潦泛月
吕时臣
雨歇秋方静，扶携上塌船。
共怜今夕好，不减昨宵圆。
绝潦浑无地，除山尽是天。
清光溢心眦，倾赏愈丁年。
答唐太守久雨见怀韵
吕时臣
忽忽年来事，栖栖老后怀。
鸟归巢断木，蚁出漏空阶。
吾道偏宜懒，江河不可排。
秋风一雨歇，山色满虚斋。
秋风
木峰旧业寄诸族兄
吕时臣
岁暮寒山下，溪田久废耕。
乱乌惊日出，猛虎傍人行。
蜃岛蛮夷杂，鲛潭冬夏鸣。
林窗读书处，清夜鬼谈兵。
清夜
夜怀·起来喧不减
吕时臣
起来喧不减，策策凉风生。
月暗虫声里，人孤树影中。
南埏寒尚早，北地候难同。
想到鄞江上，秋花满旧丛。
夜怀·小仆兼疲马
吕时臣
小仆兼疲马，荒荒独夜行。
沧江愁我处，流水断肠声。
雁语知临浦，烟光似近城。
不知何地宿，无月又三更。
断肠
留别谢少府子鲁
吕时臣
木落见中州，遥连白帝愁。
黄河临断岸，明月上孤舟。
作客已多岁，还家又暮秋。
思君西下日，寒叶满江流。
作客
到家苦雨寄城中诸友
吕时臣
岁晏兼贫病，归心讵可论。
寒潮冰下咽，饥雀雨中翻。
野径苍苔合，山窗白昼昏。
还家已十日，愁绝旧柴门。
白昼
江上怀峨嵋道者兼寄空尘山人
吕时臣
长生无术炼黄金，书剑俱忘不废琴。
入夜几回天马走，临流一曲《水龙吟》。
秋生鹤骨年年病，月到峨嵋夜夜心。
未得从师度黄石，万家霜叶越江深。...
黄石
舟中冬夜寄冯明府汝行
吕时臣
岁事惊心一叶过，不知客梦夜如何。
卧闻群雁鸣沙碛，起看层冰幂野河。
洛下帆樯淮水尽，舟中言语楚人多。
此时别有伤离处，肠断南船商女歌。...
言语
忆环溪草堂托张公子寄云间沈大参
吕时臣
白勣当年忆胜游，芳尊早暮共登楼。
秋风故国张公子，明月双溪沈隐侯。
花气尚怜吟处醉，江声不断别时愁。
吴淞水暖鳜鱼美，何日重来泊钓舟。...
秋风
京口望扬州怀吴原柏沈肩吾
吕时臣
隋宫梁苑暮云遮，淮水淮山烟树斜。
隔岸雨晴飞燕子，渡江风暖散杨花。
多情季札常为客，抱病休文未到家。
我亦飘蓬无所寄，只将诗酒报年华。...

吕时臣的诗词名句全集
