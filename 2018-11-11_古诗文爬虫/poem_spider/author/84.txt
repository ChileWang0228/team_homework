诗人:贾曾
作品数目：7篇
朝代：唐代
诗人简介：贾曾(？—727)，少知名。711年为吏部员外郎。唐玄宗为太子遴选宫僚，以曾为舍人。太子数使釆女乐，就率更寺肄习，曾谏阻之。俄擢中书舍人，以父嫌名不拜。徙谏议大夫知制诰。...
<<孝和皇帝挽歌>> <<奉和春日出苑瞩目应令>> <<祭汾阴乐章>> <<使至汴州喜逢宋之问>> 
<<祭汾阴乐章·聿修严配>> <<祭汾阴乐章·乐奏云阕>> <<祭汾阴乐章·维岁之吉>> 

贾曾的诗词全集

祭汾阴乐章·乐奏云阕
贾曾
乐奏云阕，礼章载虔。禋宗于地，昭假于天。
惟馨荐矣，既醉歆焉。神之降福，永永万年。
万年
孝和皇帝挽歌
贾曾
良游晼晚兮月呈光，锦路逶迤兮山路长。
王孙不留兮岁将晏，嵩岩仙草兮为谁芳。
逶迤
奉和春日出苑瞩目应令
贾曾
铜龙晓辟问安回，金辂春游博望开。渭北晴光摇草树，
终南佳气入楼台。招贤已得商山老，托乘还征邺下才。
臣在东周独留滞，忻逢睿藻日边来。...
楼台
祭汾阴乐章
贾曾
蠲我渐饎，洁我膋芗。有豆孔硕，为羞既臧。
至诚无昧，精意惟芳。神其醉止，欣欣乐康。
欣欣
使至汴州喜逢宋之问
贾曾
阮籍蓬池上，孤韵竹林才。巨源从吏道，正拥使车来。
相逢且交臂，相命且衔杯。醉后长歌毕，馀声绕吹台。
相逢
祭汾阴乐章·聿修严配
贾曾
聿修严配，展事禋宗。祥符宝鼎，礼备黄琮。
祝词以信，明德惟聪。介兹景福，永永无穷。
无穷
祭汾阴乐章·维岁之吉
贾曾
维岁之吉，维辰之良。圣君绂冕，肃事坛场。
大礼已备，大乐斯张。神其醉止，降福无疆。

贾曾的诗词名句全集
