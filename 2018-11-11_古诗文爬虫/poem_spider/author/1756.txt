诗人:郑瑽
作品数目：3篇
朝代：明代
诗人简介：郑瑽，字惟直，徽州绩溪人，明代官吏。拔贡。历仕嘉靖湖广、山东布政司检校。像取自清代修《安徽绩溪胡氏宗谱》。...
<<寄宋仲珩>> <<寄宋仲珩·种梧待鸾凤>> <<寄宋仲珩·丛桂在庭前>> 

郑瑽的诗词全集

寄宋仲珩
郑瑽
鸡期桑下飞，青鸟海上游。
如何不同调，羽翼有短修。
故人昔相见，时时话绸缪。
出入念同车，无衣念同裘。
一朝参商如，岂不怀百忧？
初盟倘不渝，在远情愈周。
但愿似畴昔，乌用苦相求。...
参商
寄宋仲珩·丛桂在庭前
郑瑽
丛桂在庭前，与子昔同植。
风霜昨夜紧，晨起视颜色。
庭树已凋落，桂枝一何直。
亮节自中怀，贞性非外饰。
对之思所亲，俯案不能食。
一日十二时，万虑在一刻。
寄诗非尽言，聊用明相忆。...
风霜
寄宋仲珩·种梧待鸾凤
郑瑽
种梧待鸾凤，鸾凤不来宿。
梧生日夜长，岁华如飞镞。
凉风一夕厉，露叶消初绿。
岂乏爨下音，摧残比众木。
我愿裁为琴，寄君清商曲。...

郑瑽的诗词名句全集
