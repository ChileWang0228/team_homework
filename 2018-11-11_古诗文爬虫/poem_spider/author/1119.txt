诗人:姚旅
作品数目：13篇
朝代：明代
诗人简介：姚旅，字园客，初名鼎梅，明代著名的诗人学者。他少负才名，却屡试不第。后游学于四方，晚年潜心著述，有《露书》刊行于世。《露书》是我国迄今发现的最早的当地人记当地事的...
<<送游元封>> <<琅琊道上>> <<夕佳楼·托意聊西岭>> <<诸朋好郊饯作>> 
<<赋得秋鸿送客>> <<春日·为怜春欲尽>> <<囊山雨夜集>> <<辟支岩·选胜藤萝更上攀>> 
<<金陵社集诗·苑城遗迹尽烟霞>> 

姚旅的诗词全集

夕佳楼·托意聊西岭
姚旅
托意聊西岭，岚阴过水浓。
烟能添晚翠，霞亦胜朝容。
客散楼头月，人间野水钟。
于兹远尘侣，倦鸟每相从。
胜朝
辟支岩·选胜藤萝更上攀
姚旅
选胜藤萝更上攀，龛岩一点翠微间。
江城作斗蹲平地，海水如云贴远山。
茶灶堪消今日福，酒杯仍值野僧闲。
同游幽僻同猿鸟，不到昏钟不肯还。...
翠微
山家·水尽重重客路
姚旅
水尽重重客路，山开处处人家。
粉璧斜衔落照，朱帘半卷桃花。
落照
送游元封
姚旅
相知不相见，相见即离歌。
欲吐别来事，逢君醉日多。
严霜束高树，落日卷寒波。
况此送归客，其如乡思何。
落日
琅琊道上
姚旅
鲁酒犹堪醉，琅琊奈可栖。
荒村花不笑，残日树含凄。
城郭黄沙外，人家古西墓。
唯余霜月夜，乌似白门啼。
城郭
诸朋好郊饯作
姚旅
平生不喜饮，今日醉尊前。
别意无浓澹，临歧共黯然。
草头鱼子雨，花外鹧鸪天。
莫道辞家苦，难消是此筵。
鹧鸪
赋得秋鸿送客
姚旅
候气向鄱阳，星河掠桂香。
冲霜怜羽白，催叶渡江黄。
顾影成佳侣，将云束远装。
他乡有离别，撩恨绮尊傍。
离别
春日·为怜春欲尽
姚旅
为怜春欲尽，临水赛琵琶。
罗袂萦垂柳，空舟载落花。
尊欹眠绿草，日下半平沙。
各抱幽情去，争桥回狭斜。
幽情
囊山雨夜集
姚旅
寺如蜂舍挂崔嵬，尊酒偏宜向暮开。
春雨灯前僧共话，麻姑道上客初回。
窗蕉叶响时清耳，林橘花香夜到杯。
不是吾曹耽胜事，杉关竹院冷苍苔。...
崔嵬
金陵社集诗·苑城遗迹尽烟霞
姚旅
苑城遗迹尽烟霞，草色登台起暮笳。
地卷豹湖埋帝辇，山横雉堞抱人家。
风来百舌听经鸟，露泣胭脂坠井花。
估贩还寻芳乐路，酒帘不动夕阳斜。...
胭脂
杨子曲·遥望隔水人
姚旅
遥望隔水人，只见隔水树。
知郎未出门，乌在树头住。
出门
杨子曲·望郎犹见树
姚旅
望郎犹见树，日落浦烟迷。
还知郎宿处，乌在树头啼。
山家·柏叶麝餐云暖
姚旅
柏叶麝餐云暖，柳枝鸟踏烟寒。
稚子出墙看客，隔篱犬吠衣冠。

姚旅的诗词名句全集
