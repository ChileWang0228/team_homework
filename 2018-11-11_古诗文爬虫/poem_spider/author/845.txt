诗人:史鉴
作品数目：67篇
朝代：明代
诗人简介：史鉴（1434-1496），字明古，号西村，别署西村逸史。南直隶苏州府吴县（今属江苏）人。生于明宣宗宣德九年，卒于明孝宗弘治九年，年六十三岁。书无不读，尤熟于史。平生好读书和收藏，...
<<游宝石山有怀旧游诸友>> <<送胡景明归>> <<神乐观集送沈启南>> <<丙午岁予初度题像>> 
<<送梅刑部郎彦常>> <<杜东原酬意图>> <<天骄子歌>> <<秋林会友图>> 
<<送黄景新归豫章>> 

史鉴的诗词全集

送吴禹畴之广东宪副任
史鉴
持节遥遥五岭行，瘴烟蛮雨避前旌。
已知吏戢无渔猎，莫倚时平弛甲兵。
诗句拟从官长学，舶船多候海风生。
隐之自是君家事，不为贪泉易此情。...
官长
游宝石山有怀旧游诸友
史鉴
淫雨日潺潺，朝来稍停倦。
出门望西湖，如见故人面。
主人远追随，况乃集文彦。
共言春将归，与子同饮饯。
徙倚被层阑，逍遥寄华燕。
畅心风振衣，属耳泉鸣涧。
嗟彼牛山游，胡为泪如霰。...
徙倚
荻溪道中
史鉴
摇摇理舟楫，杳杳事徂征。
溪姓犹缘荻，村名半带城。
冻云含雪意，老树挟风声。
霜月欺寒雁，寥寥中夜鸣。
风声
送胡景明归
史鉴
岁暮客途远，奈此风雪何。
故人念行役，置酒相婆娑。
高筵无杂宾，欢饮啸且歌。
更长烛易短，乐极哀还多。
良会不可常，别后少经过。
望望天南端，山高水增波。
忽枉寄来篇，恍若闻云和。...
经过
神乐观集送沈启南
史鉴
暮春和气畅，冠绅集城隅。
振策闯奇纵，流目眄灵区。
圜丘郁中天，皇矣神明居。
交龙丽瑶砌，挚兽缘金铺。
川梁架流虹，灵泉激深渠。
嘉树夹道生，芳柯缀丹敷。
奏风何泠然，钧天张清都。...
临风
杜东原酬意图
史鉴
美哉延绿亭，水竹含清秀。
中有鹿冠翁，枕书眠白昼。
云卿通家子，翘思远相候。
执手问平安，呼童列觞豆。
林深暑气消，牖启凉风透。
鸟哢疑宫悬，檐流乱山溜。
杯行不知辞，食进时起侑。...
白昼
天骄子歌
史鉴
天骄子，自矜剽勇无与比。
龙沙茫茫千万里，随畜转移无定止，草尽水枯行复徙。
天骄子，繁有徒。
朝姑衍，莫狐奴。
韬弓箙矢气甚都。
前超駃騠后騊駼，什什伍伍驻且驱。
群中五明骨相殊...
天骄
秋林会友图
史鉴
青山巃嵸凝紫霞，飞泉如虹饮渥洼。
枫林接叶红于花，上有鸾鹤下麏麚。
玉楼珠箔仙人家。
仙人颜色长美好，瑶池桃花得春早。
门前石楠秋叶香，满地绿云风不扫。
有客来远方，驱车涉羊...
高堂
夜宿吴原博太史修竹馆时与陈玉汝别
史鉴
晚过修竹园，主人故所知。
知故义不薄，执手言相思。
复有青云士，远行从此辞。
北风何烈烈，万籁鸣参差。
向夕继以烛，壶觞相为持。
独鹤失其雌，中夜鸣声悲。
会面不可常，况逢生别离。...
会面
乐清·未老成归计
史鉴
未老成归计，房开只树林。
青山尘外相，明月定中心。
近水行秋影，焚香坐夜深。
世人寻不见，惟听海潮音。
海潮
将游金陵夜泊震泽
史鉴
朝饮平湖酒，宵停震泽航。
从兹登远道，犹未出吾疆。
月隐星光烂，花秾露气香。
路人初不识，笑问客何方。
平湖
夜宿乌镇有怀同游诸君子
史鉴
两两归舟晚渡关，孤云倦鸟各飞还。
月明乌镇桥边夜，梦里犹呼起看山。
君子
题许子厚扇
史鉴
好山多在石湖西，草色新年绿未齐。
亭子半开修竹里，一帘春雨鹧鸪啼。
鹧鸪
口号·黄鸟嘤嘤柳絮飞
史鉴
黄鸟嘤嘤柳絮飞，送君无计伴君归。
一春买遍金陵酒，落尽红香万绿肥。
柳絮
题僧扇·湖水泠泠山日低
史鉴
湖水泠泠山日低，上方台殿古城西。
春游记得前年事，醉卧竹房听鸟啼。
前年
题僧扇·乌啼花落自年年
史鉴
乌啼花落自年年，古寺依然野水边。
惆怅旧游零落尽，几多心事不如前。
零落
塞下曲·衰草茫茫古塞平
史鉴
衰草茫茫古塞平，昔人曾此筑长城。
西风吹卷胡尘起，吹入中原损汉兵。
中原
寄杭州友人
史鉴
西湖湖上水初生，重叠青山接郡城。
记得扁舟载春酒，满身花影听啼莺。
扁舟
丙午岁予初度题像
史鉴
自我得尔来，忽忽已三载。
忧乐不相关，贫病安能浼。
兹辰遇初度，举酒一相洒。
我貌日就衰，尔颜长不改。
过此复几时，应知愈不逮。
观者问为谁，曰我咸疑绐。
惟余旧亲识，追想为尔拜。...
天地
送梅刑部郎彦常
史鉴
临江理舟楫，驾言辞故乡。
故乡非不安，忧君未能忘。
握手一长叹，出门何慷恺。
所遇无险夷，行行尽周行。
老骥志千里，游子怀四方。
圣朝虽致治，庶事未尽康。
江南多苦雨，江北多愆阳。...
故乡
送黄景新归豫章
史鉴
西风雨打梧桐湿，有客升阶作长揖。
面熟无烦道姓名，试问行年惊四十。
四十年中二十边，与君相会在东禅。
丰姿皎皎囊中玉，才艺便便山下泉。
啸咏或过僧饭后，醉眠时在佛灯前。
别来...
豫章
哭何以高
史鉴
少日才名重，平生分义亲。
酒多应是病，金尽未为贫。
往事成春梦，残花逐市尘。
天涯为位哭，零落转伤神。
春梦
临清轩·达人尚幽胜
史鉴
达人尚幽胜，葺宇临清流。
清流宜濯缨，深渚可容舟。
微风荡生澜，木叶下惊秋。
流响归空房，浮光映高楼。
芙蓉缘极浦，杜若被芳洲。
于焉事栖息，驾言聊出游。
境胜良自惬，虑淡信无求。...
芙蓉
游西山·命驾晓行游
史鉴
命驾晓行游，游彼西山里。
西山信多奇，况复偕知己。
是时霖雨歇，群峰净如洗。
众芳已销落，余春栖百卉。
厉涧既褰裳，临流还洗耳。
飞来固无匹，韬光匪虚美。
径转迷故蹊，岩幽闭来轨。...
回首
飞来峰·久图山泽游
史鉴
久图山泽游，苦为风雨款。
惊雷破重阴，及晨光已显。
逶迤入幽深，厉揭渡清浅。
灵山传飞来，合涧互回转。
萝垂手可扪，松高盖惟偃。
阳厓丹霞凝，阴洞苍雪满。
秀色如可揽，绝惸竟谁栈。...
相知
饮马长城窟行·羽书日夜至
史鉴
羽书日夜至，匈奴寇三边。
候骑至朝那，烽火照甘泉。
车攻马亦同，兵精甲且坚。
挟辀起微衅，拔棘终为愆。
解怨殉国难，不闻廉蔺贤。
师克贵在和，力分由不专。
行行靡神速，观望谁当前。...
孙吴
门有车马客行·翩翩南回雁
史鉴
翩翩南回雁，哀鸣向秦飞。
道路非不远，乘时安可违。
门有车马客，驾言归故庐。
关中天下险，山河尽城池。
云胡失保障，匈奴忽来兹。
传闻入北地，民物多伤夷。
岂无霍去病，能不以家为。...
麒麟
秦淮歌·停君金叵罗
史鉴
停君金叵罗，听我秦淮歌。
长江西来几千里，沿洄直入台城里。
浮青荡绿南北流，至今犹号秦淮水。
秦淮之水能容舟，秦淮之上花满楼。
美人卷帘垂玉钩，太白仙人清夜游，酒酣乘月往石头。...
碌碌
狐绥绥·鬼为侣
史鉴
狐绥绥，鬼为侣。
夜啸丛祠作神语，戏舞跳梁从社鼠。
云凝月黑天昏昏，尾摇阴火光如炬。
兴妖作孽天不知，指顾氵虢氵虢雷风随。
社公土伯望尘拜，白望横行九州界。
万民皇皇讹且惊，市...
破产
观潮歌·鸡声喔喔天未明
史鉴
鸡声喔喔天未明，大家尽说观潮行。
骑舆徒步相<辶合>遝，袨服靓妆街市盈。
江头日高潮未生，秋风猎猎笳鼓鸣。
美人狎坐临前楹，娇歌宛转调鸣筝。
须臾欢呼笑相指，一线遥从海门起。
...
徒劳
紫阳庵·玉光薰天天帝怒
史鉴
玉光薰天天帝怒，敕遣天丁劈雷斧。
电扫霆驱葬海中，散落南山把山补。
龙血淋漓凝紫琼，玉枝瑶草交莹英。
桂影兰香泣秋色，仙妾坐花吹玉笙。
千年老鹤噤不语，萧飒蛾眉愁神妪。
东望...
秋色
送王静深还合州
史鉴
风波才定日，舟楫又归程。
月冷猿猨啸，人悲蜀道行。
阵图依旧垒，山势接孤城。
最是临歧别，秋高断雁鸣。
依旧
饮乌步顾氏村居有作
史鉴
去郭逾千步，淳风自一乡。
日斜鱼市集，岁久水祠荒。
草色遥连浦，花枝半出墙。
西南山更好，欲渡苦无梁。
西南
喜张子静见过诗送其归兼柬沈彦祥
史鉴
扰扰百年内，相逢能几回。
折麻空有意，抱病强登台。
苕水太湖接，故人今雨来。
因风问东老，何日共深杯。
太湖
巾子峰会集次刘邦彦韵
史鉴
把酒看山色，重来不改青。
十年一梦过，四客两人零。
花补移春槛，船当择胜亭。
相逢且行乐，白日为谁停。
白日
送严宗诚还金陵
史鉴
相逢俱在客，相送各还家。
聚散犹萍水，登临总物华。
鸟啼新霁晓，风折未开花。
明日丹阳道，轻雷殷去车。
开花
挽吴都督四十韵
史鉴
文皇临御日，震怒灭残胡。
下诏求名将，惟君冠武夫。
扬旗频扈从，略地效驰驱。
左广兼追蓐，前茅特虑无。
交绥斩当户，围合走单于。
马骤黄砂碎，膏涂白草枯。
穷兵逾遬濮，喋血度余吾。...
雷霆
舟中偶成
史鉴
清泽庄头钓艇，奉先院里禅床。
绿树数声啼鸟，青山一抹斜阳。
斜阳
舟中偶成·抱琴循水路转
史鉴
抱琴循水路转，曳杖看山日斜。
短屐蹑残莎草，小桥流出桃花。
桃花
松陵夜泊
史鉴
城阴分手即天涯，岭树江云别路赊。
未到故园犹是客，忽闻乡语似还家。
灯前今夜愁无寐，镜里明朝鬓有华。
欲问归舟何处宿，月明和雁在芦花。...
芦花
登吴兴慈感寺阁
史鉴
亭亭高阁倚斜晖，廿载曾从此地归。
往事已随春草换，重来似觉故人稀。
孤城近水青山映，远树和云去鸟微。
欲系扁舟嗟未得，蘼芜新绿钓渔矶。...
扁舟
曹颙若载过访以诗赠别
史鉴
一樽相对思依依，老大空悲始愿违。
华发镜中看渐短，故人天际信来稀。
黄梅雨少河流浅，绿树阴多日景微。
欲把渔竿江海上，却愁风浪湿荷衣。...
河流
归经觉王寺憩敷公房
史鉴
湖上归来日向斜，相随瓶锡访烟霞。
秋声在树疑天乐，桂子零空像雨花。
午供乍修能共饭，朝酲未解更煎茶。
闲身便欲从师住，又被旁人笑出家。...
出家
寄友·与君倾盖二毛初
史鉴
与君倾盖二毛初，别后无由数寄书。
江上逢人问消息，红妆随马射游鱼。
红妆
寄友·柴门流水钓矶闲
史鉴
柴门流水钓矶闲，梦绕天涯鬓已斑。
酒债诗逋还未了，又随人去看青山。
看青
为僧朗碧天题扇寄人
史鉴
玉篪峰下雨来时，索我闲吟寄远诗。
蕉叶满庭松子落，竹林啼鸟豆花垂。
松子
邦彦饮湖上暮归过保叔大呼求见因赍酒出寺饮
史鉴
半山遥听故人歌，枉驾能为晚寺过。
饮酒莫辞还秉烛，重来花事恐无多。
枉驾
和张东海韵
史鉴
墨花成阵醉题诗，宝带桥头客散时。
记得松陵南下路，驿楼听雨鬓丝丝。
桥头
观书偶成
史鉴
竹深门闭乱藤垂，隐几观书欲倦时。
长啸不知风起处，槐花吹落戏鹅池。
和汝其通见寄
史鉴
雨后蒲芽绿满池，出门闲望莫归迟。
小娃不道人伤别，自炙银簧对月吹。

史鉴的诗词名句全集
