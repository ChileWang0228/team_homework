诗人:岳岱
作品数目：40篇
朝代：明代
诗人简介：岳岱，字东伯，自称秦余山人，又号漳余子，先世以军功隶苏州衞，至其父，始好读书，辟草堂于阳山。性狷介，好游，历尽宇内名山。能诗，善画。嘉靖二十四年（一五四五）作寒林峻岭图。《苏...
<<壬子元日·北庭多芳草>> <<癸未八月一日至山居>> <<暮秋游眺>> <<重题华山图自嘲>> 
<<送客归卢氏>> <<山中寄张子言>> <<悼乐工刘淮>> <<新笋歌·满林黄鸟不胜啼>> 
<<题画·暮色起郊墟>> 

岳岱的诗词全集

题画·暮色起郊墟
岳岱
暮色起郊墟，牛羊识归路。
牧童无枕簟，但铺明月卧。
牧童
山中寄张子言
岳岱
独坐空山思五陵，丁香花发又逢春。
灯前欲共平生话，月落松窗梦故人。
平生
画·过雨溪山秋色新
岳岱
过雨溪山秋色新，携琴还有竹林人。
僧房细绕岩前路，红叶随风打角巾。
红叶
咏怀·我昔游燕冀
岳岱
我昔游燕冀，道逢边戍子。
问子何方来，言从北海涘。
阴山雪迷人，冰澌生马尾。
虏骑纵复横，夹阵石与矢。
主师多谋猷，帐下尽猛士。
封侯在偶然，转战何当已。
军中多约束，浩荡返乡里。...
猛士
壬子元日·北庭多芳草
岳岱
北庭多芳草，秀色连深谷。
岁新景亦新，原野散晴淑。
林日出东岩，萋萋照幽绿。
节候感春禽，鸣声在乔木。
田父占五行，忧旱验鸡卜。
去秋繁备边，诛求罄井屋。
戎马生于郊，豪士多约束。...
征兵
暮秋游眺
岳岱
千里秋风双眺目，孤怀落日共悠然。
村居缭绕寒原外，人鸟纵横夕径前。
山寺紫烟盘曲磴，石梁黄叶拥流泉。
比因病肺时行药，物色幽鲜一可怜。...
可怜
桃花图·竹林深处有桃花
岳岱
竹林深处有桃花，一半临风一半遮。
尚忆春来三日醉，晓烟疏雨卧山家。
桃花
金陵·金陵王气斗牛间
岳岱
金陵王气斗牛间，西下岷江锁北关。
真主旌旗来泗上，孝陵弓剑甗钟山。
乌龙水落芙蓉冷，翠柳楼空夜月间。
迟暮未消游侠意，秋风匹马鬓丝斑。...
水落
咏怀·涂山会诸侯
岳岱
涂山会诸侯，万国呈玉帛。
河精授图谶，开导由积石。
洪水势方割，底定于震泽。
神功敷宇宙，厥民得稼穑。
恭惟我太祖，天授神圣德。
神文迈三五，圣武靖南北。
唐宋岂无君，中原受胡厄。...
乾坤
咏怀·青山具区中
岳岱
青山具区中，谓是角里村。
汉代四老人，避秦卧松云。
白石砥如席，道边起高坟。
不见采芝客，千载留清芬。
出能安汉嗣，归复栖石门。
奇功不受赏，拂衣返吾真。
我来访幽兰，清风绕林根。...
受赏
武陵精舍·白石何累累
岳岱
白石何累累，流水亦复急。
茅茨对夕晖，敝笋待鲜食。
晒翅满渔梁，鸬鹚与鸂鶒。
鸬鹚
重题华山图自嘲
岳岱
览画俄惊十四年，墨痕山色故依然。
醉乡蓬岛知何处，酒量诗怀只似前。
酒量
新笋歌·满林黄鸟不胜啼
岳岱
满林黄鸟不胜啼，林下新笋与人齐。
春风闭门走山兔，白昼露滴惊竹鸡。
雨中三日春已过，又近石床添几个。
竞将头角向青云，不管阶前绿苔破。...
青云
赠程自邑
岳岱
天都山人与我别，遥指荆襄鼓兰楫。
访古直上黄花川，思归懒出明月峡。
吴苑逢君碧草春，竹林高卧少情亲。
平生唯有三杯酒，十载重看万里人。...
平生
落日·读书竟日衡门中
岳岱
读书竟日衡门中，起眺落日西南峰。
鸟趋返照向东岭，雁急暮寒鸣北风。
修竹浮浮结暝翠，疏花瑟瑟馀小红。
秋山钟磬清耳目，石林隐约青莲宫。...
瑟瑟
咏怀·郊外春风寒
岳岱
郊外春风寒，寒梅花正吐。
寻花绕树行，南枝渐三五。
茅斋寂无事，酒力微消午。
石径稀往来，樵夫及渔父。
依依班荆坐，款款桑麻语。
归鸿起荒陂，黄云映农扈。
仿佛村树中，布谷声催妇。...
仿佛
咏怀·西北有佳人
岳岱
西北有佳人，被服云霓裳。
高楼切紫微，辅卫开两厢。
天厨挟女史，华盖荫文昌。
吾欲往从之，内屏天路长。
穷栖在山泽，左右艺兰芳。
玄泉醉我心，崇桂荫我堂。
南林狎鸾灊，北<石阑>采圭...
左右
咏怀·楚歌发中堂
岳岱
楚歌发中堂，非为取乐方。
鲁酒湛金罍，殷忧不可忘。
志士苦日短，愚夫矜夜长。
明灯灼绮罗，广席列芬芳。
弹弦奏清曲，携手醉徜徉。
但惜嬿婉情，年鬓生秋霜。
不见蟪蛄暮，叹此蜉蝣裳。...
携手
咏怀·平生好云山
岳岱
平生好云山，图绘乃游艺。
笔吐造化心，状此云峦势。
变幻侔神功，顷刻呈地志。
烟霞出膏盲，肺腑流苍翠。
虚无起遥岑，杳冥藏远树。
溪桥过山村，迥隔人间世。
往来尽渔樵，荒涂少轮驷。...
清风
武陵精舍·鸥飞江上雪
岳岱
鸥飞江上雪，雪覆江边竹。
扁舟不可渡，远望迷川陆。
渔父暮归来，蓑衣满珠玉。
扁舟
从军曲·逐虏燕支塞
岳岱
逐虏燕支塞，屯兵木叶山。
秋风生马足，明月在刃环。
小豹随身后，飞鸿落掌间。
封侯取金印，生入玉门关。
随身
癸未八月一日至山居
岳岱
别业谐新迹，林庐返故情。
竹添秋径密，花先早窗明。
地远千家市，山啼八月莺。
寻源从稚子，石涧绕门清。
送客归卢氏
岳岱
吴门飞雪正纷纷，酒暖红楼此送君。
归时射雁如相忆，熊耳山高隔暮云。
纷纷
悼乐工刘淮
岳岱
曾随正德年中驾，亲见昭阳殿里花。
燕赵悲歌何处觅，旅魂飘泊楚天涯。
悲歌
听歌·能使新声入旧词
岳岱
能使新声入旧词，秋风江上夕阳时。
晓来定有花含泪，莫向尊前唱柳枝。
秋风
春尽·山间石径少年行
岳岱
山间石径少年行，飞尽桃花津水平。
只有草庵春不去，短垣修竹自流莺。
自流
陆郡伯谈永平作卢龙曲赠之
岳岱
自古卢龙郡，闻君说永平。
风高孤竹国，雪暗五花城。
女直秋输马，将军夜发营。
地偏桃李后，四月始闻莺。
将军
龙母祠·石濑浅浅山木苍
岳岱
石濑浅浅山木苍，五湖祠庙接潇湘。
灵衣珠佩无消息，桂栋兰橑有夕阳。
白酒土人来祷旱，绛帏玉女对焚香。
季春岁岁龙归异，千古风云近草堂。...
古风
邗沟·隋皇昔日锦帆游
岳岱
隋皇昔日锦帆游，吴楚分疆是此沟。
两岸烟花迷贾客，万家杨柳挂新秋。
北瞻燕阙三千里，西望金陵十四楼。
淮海岷江都会地，繁华雄盛古扬州。...
扬州
征南·总戎云鸟肃风翔
岳岱
总戎云鸟肃风翔，司马兵符出未央。
春去旌旄临海甸，雪消兵马向蛮方。
汉家漠漠尧封远，天子瞳瞳舜日光。
不道野人忧战伐，月明江汉鬓苍苍。...
天子
征南·安南易姓旧相仍
岳岱
安南易姓旧相仍，封锡还应到海滨。
万里版图曾郡邑，殊方小丑亦君臣。
炎风毒雾烦诸将，翠羽明珠入紫宸。
想见乞降矜面缚，天威此日转阳春。...
明珠
武陵精舍
岳岱
紫燕衔青泥，湖南事东作。
一犁衡岳雨，细逐桃花落。
妇子饷田归，平皋烟漠漠。
桃花
武陵精舍·雨过落花深
岳岱
雨过落花深，春眠懒无事。
起望西山云，不见山中寺。
日高忽闻钟，惊散云峰翠。
武陵精舍·可怜武陵溪
岳岱
可怜武陵溪，本自仙源水。
渔舟昔因缘，未尽岩壑美。
石门今已迷，月照千峰里。
石门
武陵精舍·乌归山日落
岳岱
乌归山日落，石壁开返照。
馀霞赤城标，复映临海峤。
披襟坐春台，幽怀发孤啸。
临海
出万年寺逾岭下涧观仙人赶石道中奇胜遂至浦
岳岱
栉发下层峦，回望孤云絺。
岭际熠东光，云中树莫辨。
清旦闻哀蝯，涧谷知深浅。
谿壑多悲风，飒飒林叶卷。
纷纷劳应接，行行得奇选。
百降复千升，既出还似返。
始谓尽崎嵚，旋更得平衍。...
逶迤
秦王卷衣
岳岱
秦宫春雾香，秦苑乱春芳。
秦王宠侍妾，亲自卷衣裳。
花蹙黄金缕，风生绮绣香。
试看垂两袖，一舞答君王。
试看
折杨柳·垂柳挂江头
岳岱
垂柳挂江头，朝朝上绮楼。
折来无远使，游子在边州。
雨送参差泪，花飞历乱愁。
蛾眉空怅望，翠叶易逢秋。
参差
舞剑行
岳岱

君不见山人平生一宝剑，匣中提出三尺练。
寒光射目雪不如，草堂白昼惊飞电。
吾祖随天逐胡虏，屯军黑松阵云苦。
成功策勋仗此物，七十二漠何英武。
十圣承平久不用，四海风尘犹澒洞...
翩翩
秋夜·春日青山看碧桃
岳岱
春日青山看碧桃，秋风落叶又江皋。
无端忽作封侯梦，却是床头挂宝刀。

岳岱的诗词名句全集
