诗人:孙甫
作品数目：10篇
朝代：宋代
诗人简介：孙甫（998年-1057年），字之翰，许州阳翟人。生于宋真宗咸平元年，卒于宋仁宗嘉祐二年，年六十岁。少好学，日诵数千言。举进士第，为华州推官、转运使。李纮荐其材，迁大理寺丞，知翼...
<<潺玉亭·回环引细泉>> <<翠锦亭·森森栋梁材>> <<海棠轩·高轩瞰方池>> <<茅菴·结茅作禅菴>> 
<<水阁·小阁联雪峰>> <<西园·外台富园池>> <<小亭·萧森玉谿南>> <<雪峰楼·金穀计浩穰>> 
<<玉谿堂·华堂殿方池>> 

孙甫的诗词全集

潺玉亭·回环引细泉
孙甫
回环引细泉，泉声漱檐底。
美哉知者心，清通乐流水。
琤琮戛鸣球，淅沥泛绿绮。
尘虑无由得，何须洗双耳。
淅沥
翠锦亭·森森栋梁材
孙甫
森森栋梁材，骈空翥鸾凤。
危亭抅其间，曾不碍梁栋。
檐阴织翠纹，砌溜谐清弄。
摊饭宜昼眠，一枕华胥梦。
鸾凤
海棠轩·高轩瞰方池
孙甫
高轩瞰方池，澄波隔琐窗。
中岛植奇花，鲜逾濯锦江。
水府集群仙，红云罩翠幢。
画图入禁庭，荣耀知无双。
荣耀
茅菴·结茅作禅菴
孙甫
结茅作禅菴，不卑亦不广。
地占官府雄，盘基才袤丈。
几席供燕閒，松筠助萧爽。
座有逍遥公，虚中息尘想。
逍遥
水阁·小阁联雪峰
孙甫
小阁联雪峰，凭栏憙幽玩。
红接海棠洲，绿对筼筜岸。
有时开罇罍，波影侵几案。
何须架长虹，然后冲霄汉。
霄汉
西园·外台富园池
孙甫
外台富园池，兹焉甲西南。
异花间棠梅，良木森楩楠。
飘飘壶中仙，亹亹物外谈。
联毫赋诗题，刻石留翠龛。
西南
小亭·萧森玉谿南
孙甫
萧森玉谿南，小亭屹相向。
使华双轺车，禅境二方丈。
固将物理齐，室隘志自广。
松竹周四檐，足以备幽赏。
物理
雪峰楼·金穀计浩穰
孙甫
金穀计浩穰，山水志契阔。
晴空倚危楼，快对西山雪。
胸中浩气充，物外嚣尘绝。
无事坐清吟，远岫窗中列。
浩气
玉谿堂·华堂殿方池
孙甫
华堂殿方池，雅名题玉谿。
南荣翠樾阴，北望花岛低。
时闻细泉鸣，间或幽鸟啼。
深宜世外人，冥坐窥天倪。
月台·俗流嗜喧卑
孙甫
俗流嗜喧卑，世才务高洁。
筑台仅踰寻，清夜延明月。
四垂天幕低，千里蟾光发。
美人□□才，裁赋何清绝。

孙甫的诗词名句全集
