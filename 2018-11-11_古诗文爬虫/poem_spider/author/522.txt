诗人:修睦
作品数目：24篇
朝代：唐代
诗人简介：修睦：中国晚唐诗人，（约公元？年至九一八年），修睦的俗姓、里居、生年均不详，卒于梁太祖贞明四年。光化中（公元八九九年左右）为洪州僧正。与贯休、处默栖隐为诗友。后死于维杨...
<<宿岳阳开元寺>> <<思齐己上人>> <<雪中送人北游>> <<东林寺·欲去不忍去>> 
<<怀虚中上人>> <<三生石·圣迹谁会得>> <<哭僧·道力自超然>> <<秋日闲居>> 
<<送边将·人尽有离别>> 

修睦的诗词全集

宿岳阳开元寺
修睦
竟夕凭虚槛，何当兴叹频。往来人自老，今古月常新。
风逆沉鱼唱，松疏露鹤身。无眠钟又动，几客在迷津。
迷津
思齐己上人
修睦
同人与流俗，相谓好襟灵。有口不他说，长年自诵经。
水声秋后石，山色晚来庭。客问修何法，指松千岁青。
秋日闲居
修睦
是事不相关，谁人似此闲。卷帘当白昼，移榻对青山。
野鹤眠松上，秋苔长雨间。岳僧频有信，昨日得书还。
相关
落叶·雨过闲田地
修睦

雨过闲田地，重重落叶红。
翻思向春日，肯信有秋风。
几处随流水，河边乱暮空。
只应松自立，而不与君同。

流水
雪中送人北游
修睦
然知心去速，其奈雪飞频。莫喜无危道，虽平更陷人。
远郊光接汉，旷野色通秦。此去迢遥极，却回应过春。
旷野
东林寺·欲去不忍去
修睦
欲去不忍去，徘徊吟绕廊。水光秋澹荡，僧好语寻常。
碑古苔文叠，山晴钟韵长。翻思南岳上，欠此白莲香。
思南
哭僧·道力自超然
修睦
道力自超然，身亡同坐禅。水流元在海，月落不离天。
溪白葬时雪，风香焚处烟。世人频下泪，不见我师玄。
水流
怀虚中上人
修睦
檐雨滴更残，思君安未安。湘川闻不远，道路去寻难。
吟鬓霜应蚀，禅衣雪渐寒。倚松因独立，一鸟下江干。
江干
三生石·圣迹谁会得
修睦
圣迹谁会得，每到亦徘徊。一尚不可得，三从何处来。
清宵寒露滴，白昼野云隈。应是表灵异，凡情安可猜。
寒露
送边将·人尽有离别
修睦
人尽有离别，而君独可嗟。言将身报国，敢望禄荣家。
战思风吹野，乡心月照沙。归期定何日，塞北树无花。
离别
落花·一片又一片
修睦
一片又一片，等闲苔面红。不能延数日，开亦是春风。
公子歌声歇，诗人眼界空。遥思故山下，经雨两三丛。
眼界
题田道者院
修睦
入门空寂寂，真个出家儿。有行鬼不见，无心人谓痴。
古岩寒柏对，流水落花随。欲别一何懒，相从所恨迟。
流水
寄贯休上人·常语亦关诗
修睦
常语亦关诗，常流安得知。楚郊来未久，吴地住多时。
立月无人近，归林有鹤随。所居浑不远，相识偶然迟。
相识
喜僧友到
修睦
十年消息断，空使梦烟萝。嵩岳几时下，洞庭何日过。
瓶干离涧久，衲坏卧云多。意欲相留住，游方肯舍么。
坏
简寂观·正同高士坐烟霞
修睦
正同高士坐烟霞，思着闲忙又是嗟。碧岫观中人似鹤，
红尘路上事如麻。石肥滞雨添苍藓，松老涵风落翠花。
莫道此间无我分，遗民长在惠持家。...
遗民
睡起作·长空秋雨歇
修睦
长空秋雨歇，睡起觉精神。看水看山坐，无名无利身。
偈吟诸祖意，茶碾去年春。此外谁相识，孤云到砌频。
去年
卖松者·求利有何限
修睦
求利有何限，将松入市来。直饶人买去，也向柳边栽。
细叶犹粘雪，孤根尚惹苔。知君用心错，举世重花开。
用心
送玄泰禅师
修睦
去去去何住，一盂兼一瓶。水边寒草白，岛外晚峰青。
宿处林闻虎，行时天有星。回期谁可定，浮世重看经。
行时
题僧梦微房
修睦

东海日未出，九衢人已行。吾师无事坐，苔藓入门生。
雨过闲花落，风来古木声。天台频说法，石壁欠题名。

题名
秋台作·独上高楼上
修睦
独上高楼上，客情何物同。孤云无定处，长日信秋风。
兄弟多年别，关河此夕中。到头归去是，免使叹洪蒙。
兄弟
怀故园·故园归未得
修睦
故园归未得，此日意何伤。
独坐水边草，水流春日长。
水流
谢武肃王
修睦
云鹤性孤单，争堪名利关。
衔恩虽入国，辞命却归山。
名利
投谒齐己
修睦
隔岸红尘忙似火，当轩青嶂冷如冰。
烹茶童子休相问，报导门前是衲僧。
童子
赋残雪·六出奇花已住开
修睦
六出奇花已住开，郡城相次见楼台。
时人莫把和泥看，一片飞从天上来。

修睦的诗词名句全集
雨过闲田地，重重落叶红。 修睦。  <<落叶·雨过闲田地>> 

落叶·雨过闲田地。 翻思向春日，肯信有秋风。 修睦。  <<落叶·雨过闲田地>> 

落叶·雨过闲田地。 只应松自立，而不与君同。 修睦。  <<落叶·雨过闲田地>> 

落叶·雨过闲田地。 几处随流水，河边乱暮空。 修睦。  <<落叶·雨过闲田地>> 

