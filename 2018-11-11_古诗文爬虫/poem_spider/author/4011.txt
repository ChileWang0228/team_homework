诗人:丘葵
作品数目：321篇
朝代：宋代
诗人简介：丘葵（1244-1333），字吉甫，号钓矶翁，同安县人。笃修朱子性理之学，而终生隐居，不求人知。长期避居海岛，宋元间人蒲寿宬有《寄丘钓矶》诗。延祐四年，御史马祖常执币礼聘，却而不...
<<读元次山诗有感而作>> <<怪事·怪事年来见未曾>> <<章法院中作>> <<哭吕朴卿先生>> 
<<古愚兄戒食>> <<龙湖观人钓鱼>> <<寄题朱推官行斋>> <<过李氏山房清坐对雨>> 
<<和所盘阑字韵>> 

丘葵的诗词全集

章法院中作
丘葵
一入紫云深更深，游僧亦喜不相寻。已无尘事改人意，时有书声杂梵音。浩气养成天地小，欲心扫尽鬼神钦。人生能有几七十，自爱当如百练金。...
章法
读元次山诗有感而作
丘葵
民病未苏息，谁为远道州。争趋热翕翕，不念冷飕飕。摧剥先虫户，差科及钓舟。君门千万里，欲往诉无由。
无由
和心泉问柳
丘葵
初晓晴曦为写真，嫣然一笑换颦。缘谁青眼终无语，学得黄金不济贫。生怕蛮腰来习舞，取为蝉翳去瞒人。无端飞作漫天絮，撩乱东风祗自尘。...
无端
移居·田家一路到村南
丘葵
田家一路到村南，尽是农人野叟谈。鸟过江来平入树，牛沿堤去倒行潭。蜻蜓影下波纹皱，{左禾右罢}稏穗中秋意含。日暮东坡浑似画，倚风无数水荭酣。...
移居
怪事·怪事年来见未曾
丘葵
怪事年来见未曾，岸今为谷谷为陵。可怜龙向灵湫蛰，忍见猱来古木升。四载干戈多白骨，半宵风雨独青灯。腐儒未识皇天意，不信荆舒竟莫懲。...
怪事
和匏斋菊花
丘葵
东篱曾手种，赖以制颓年。白发经秋别，黄花入梦圆。一场蜂蝶后，老圃雪霜前。不是耽幽隐，渊明地自偏。
菊花
和张原斋见寄
丘葵
昔磨铁砚已成空，今掉孤舟作钓翁。百丈依依牵夜月，一丝袅袅弄秋风。梦回牧笛樵歌裹，身寄鸥沙犊草中。独把新诗轻万户，故人相问有张公。...
新诗
次韵吕之寿见忆
丘葵
日暮客送客，此情悲复悲。栖栖吾老矣，寂寂子何之。跬步便相忆，论心未有期。江湖成底事，空使素衣缁。
次韵
哭吕朴卿先生
丘葵
斯文天欲丧，疑义有谁祛。无复谆淳诱，空令咄咄书。秋风冢上木，夜月墓边庐。每与诸孤道，相看泪满裾。
秋风
古愚兄戒食
丘葵
有美者庭花，谨毋纵牛羊。方苞亦方折，其叶何详详。敦笃哉吾兄，一食不我忘。有酒既醑我，又以嘉肴将。感兄此意厚，起奉千年觞。何以报嘉惠，作善天聊祥。...
嘉肴
龙湖观人钓鱼
丘葵
野客双蓬鬓，溪童一钓竿。得鱼何与我，对境自成欢。日暮欲归去，支筇更一看。淡红千草烛，浓绿万花盘。
花盘
寄题朱推官行斋
丘葵
万紫千红转眼非，高斋惟与竹相宜。自从出地有清节，直至参天无曲枝。六月高标寒凛凛，三冬秀色绿猗猗。此君妙处无心得，道在虚中人不知。...
猗猗
过李氏山房清坐对雨
丘葵
千林同霡霂，一室淡虚明。余润浮窗眼，轻寒入鸟声。纷纷度陇白，亹亹逼人清。相对焚香坐，油然道气生。
纷纷
示儿·吃紧为人毋自欺
丘葵
吃紧为人毋自欺，吾犹失学况吾儿。人谁无过过须改，道不远人人莫知。一定万牛拖不动，少差驷马亦难追。如今老去空惆怅，八十年前尽前驰。...
吃紧
极目·群形寂无声
丘葵
群形寂无声，四野澹将夕。中庭聊极目，一鸟渡空碧。
无声
孤客·绿绿竹生笋
丘葵
绿绿竹生笋，黄黄菜又花。一年今已夏，孤客未还家。夜对青灯减，朝看白发加。由来事笔砚，不若艺桑麻。
黄菜
杜鹃花·望帝千年魄
丘葵
望帝千年魄，春山几度风。声声向谁白，岁岁作花红。寂寞荒烟裹，妖娆细雨中。可怜溅成血，无复见蚕丛。
杜鹃
读楚词·鶗鴃一声天地闭
丘葵
鶗鴃一声天地闭，谁知风月有遗音。清醒已脱尘中蜕，枯槁何妨泽畔吟。渔父不来湘水阔，重华一去楚云深。青灯半夜书帏冷，照破三闾万古心。...
天地
东归拟再访吕所盘不果所盘有诗因次韵
丘葵
何处啼鹃送落晖，江山信美不如归。子期死矣今安有，元亮来兮昨已非。世事悠悠春梦断，人才落落晓星稀。白头老伴惟君在，安得相随绕树飞。...
次韵
慈济行祠·上人栖息地
丘葵
上人栖息地，况近佛庄严。乱藓缄新甃，间花覆古檐。浯山青入眼，榕树紫垂髯。独步秋祠晚，云间月一镰。
栖息
初夏·当春一脉生生意
丘葵
当春一脉生生意，直到如今始洁齐。千树向荣知靖节，一庭交翠见濂溪。柳塘花坞心应懒，葵扇栎笙手自携。犹自清和未蒸溽，可人日日竹亭西。...
生意
伯恭侄家书所见
丘葵
百舌在墙廉，其子在墙阴。他年汝哺儿，方识父母心。
家书
闭户·自我来兹泮
丘葵
自我来兹泮，闭户交游绝。经生一二辈，长庚伴残月。芹藻自青青，谁与共采撷。唯於泼泼处，见得源头活。
采撷
雨后有便价寄所盘
丘葵
雨中正相忆，偶尔有来鸿。情况今何苦，新吟想渐工。近闻惠连病，似与长卿同。何日苍榕下，开筵水面红。
偶尔
喜雨示儿侄
丘葵
维天降灵雨，岂不雨石田。我自硗且确，枯悴莫怨天。
喜雨
和所盘阑字韵
丘葵
遥想山斋客梦阑，朔风吹鬓怯栏干。黄花句裹空相忆，青镜朝来独自看。绝似东坡来海上，胜犹贾岛渡桑乾。木奴千树何须问，怀抱时因骥子宽。...
怀抱
际从子伯恭不遇
丘葵
我行独踽踽，聊复寻诸孙。诸孙名有役，谁复相温存。彼茁者汀芦，上有鹪鹩喧。衡门可栖迟，清风自妍暄。汲井欲灌环，灌园当灌根。澡身欲树德，树德当树淳。...
清风
晚步·片月黄昏挂客愁
丘葵
片月黄昏挂客愁，杖藜间过水西头。婵娟正喜临清沼，菡萏无端枕碧流。入暮江山浑似画，向南门巷已先秋。稻田尽处为沧海，时见乘风万斛舟。...
黄昏
赏梅分韵得殊字
丘葵
梅是花中先觉者，天才迥与众芳殊。朔风如铁为寒骨，暖日投金作细须。吐出奇芬春意思，描成疏影月工夫。玉容清润丰腴甚，无限诗人错道癯。...
月工
寄南剑詹野渡先生
丘葵
贤圣已往古，吾侪空自今。六经寻断脉，千里遇知音。莫笑因缘浅，相期造道深。可怜山海隔，无路盍朋簪。
因缘
七月望日再游弥陀岩
丘葵
弥陀岩下苍榕树，借我今年两度游。客思凄凉无奈老，水光潋滟最宜秋。便思乘兴归沧海，却恨知心远白鸥。日暮强随年少去，溪山好处尽成愁。...
望日
江风·江风淅淅日将暮
丘葵
江风淅淅日将暮，庭叶纷纷天已秋。对酒欲消今夕恨，挑灯又动昔年愁。月如有意穿窗罅，虫故移声近枕头。百感关心不通寐，起开尘匣看吴钩。...
枕头
和所盘离相院山门纳凉韵
丘葵
槐对青山五月寒，朝朝暮暮此看山。风来翠瀑青松外，人在珠宫贝阙閒。诗客归时文几静，棋僧去后画枰閒。禅床一被清眠熟，梦把渔竿钓碧湾。...
山门
寄陈儒正·论心才暑夕
丘葵
论心才暑夕，别后已凉秋。月照陈蕃榻，风生王粲楼。哀音虫外笛，远棹雁边舟。欲写相思意，题诗寄水流。
水流
观湖·潮来鱼网高
丘葵
潮来鱼网高，潮去鱼网收。士生那无学，学则德业优。
鱼网
寄槐庭·吾道付沧浪
丘葵
吾道付沧浪，衰年尚异乡。畏人江草合，怀旧暮云长。老我已无用，如君终未忘。天寒无过雁，夜夜独鸣蛩。
沧浪
庚辰岁寓开元东罗汉阁
丘葵
有美者杰阁，凌然跨虚空。有觉者彼岸，廓然大圆通。而我独得蠢，於何而适从。
罗汉
感遇·本是畏人嫌我真
丘葵
本是畏人嫌我真，何人使我入城堙。客中谁问张仲蔚，夜半有呼祁孔宾。万象不离心内易，一私坏尽世间人。半生说过行无寸，石火光中寄此身。...
坏
次欧阳少逸韵呈雪庭禅师
丘葵
瓶花故故透禅房，师自无心花自香。客散夜深归定裹，白生虚室月无光。
禅师
对竹·此君无媚色
丘葵
此君无媚色，耿耿合予衷。外直形容瘦，中虚忿慾空。炎凉多变熊，潇潇独清风。幸免斧斤患，苍然保令终。
清风
独行·孤烟落日是何村
丘葵
孤烟落日是何村，向晚村舂隔水闻。白鸟远来全似蝶，红霞淡去却成云。愁同落叶飞无数，淡比秋山瘦几分。客寄他乡元寂寞，独行不是故离群。...
落日
独步芝山·平生独往愿
丘葵
平生独往愿，颇得山林趣。轻阴春漠漠，淡日随行屦。犹嫌影趁人，特入深深处。
平生
读石隐淡吟藁
丘葵
借师新藁读，睡睫不曾交。璧月沉寒濑，琪花着老梢。一吟三叹咏，双字几推敲。晓雨驱炎热，僧窗得尽钞。
推敲
次韵徐学正九日
丘葵
秋逢重九亦将阑，换得黄花青草颜。节物只能催我老，人生那得似云间。有心采菊非知菊，无意看山却见山。欲识渊明得真趣，夕阳倦鸟正飞还。...
次韵
村学·矛头淅米末途难
丘葵
矛头淅米末途难，活计僧梳刖屦间。老去欢悰如泼水，向来愚见欲移山。身穿犊鼻朝朝冷，眼见蝇头字字艰。扶病来为村学究，始知穷乏累清间。...
矛头
次韵寄苏仲质
丘葵
十年前事付流水，清梦悠悠何处寻。老去谁怜三献玉，生来不受四知金。穷途赖有陈雷友，大雅应殊郑卫音。俗子纷纷败人意，何时握手再论心。...
次韵
次韵答必大
丘葵
越雪从来招犬吠，平生独欠是为师。早知穷达皆天赋，晚觉文章与道亏。万斛客愁吾老矣，一生心事子知之。残杯冷炙成何事，空过人间五十期。...
次韵
次韵长卿仍招为桐下之游
丘葵
老怀原寂寞，非子竟谁货。去矣无多日，缅然相与情。云山留共往，风雪渺孤征。更解同行否，无为岁暮惊。 
次韵
次晦庵先生韵自警
丘葵
我非欠缺圣非余，此性皆由气与虚。欲认存亡为出入，莫嫌粗粝慕膏腴。仰鑽未得有门入，酬酢方知讲学疏。一息犹存毋敢懈，从今要下死工夫。...
讲学
次长卿韵·秋尽始相见
丘葵
秋尽始相见，宵残即语离。将归悲宋玉，不饮愧袁丝。送远意未惬，思家兴颇随。可怜镜山夜，未与小盘期。

丘葵的诗词名句全集
