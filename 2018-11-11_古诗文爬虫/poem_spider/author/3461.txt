诗人:袁枢
作品数目：15篇
朝代：宋代
诗人简介：袁枢（1131-1205），中国南宋史学家。字机仲。建州建安人。幼年就能赋诗，很有抱负，17岁进杭州太学，20岁以修身与写赋参加国子监考试。后又参加礼部考试，得词赋科第一。宋孝...
<<寄朱晦翁山中丹砂>> <<题建宁南乡桥>> <<题屏风·泰山一毫轻>> <<茶灶·摘茗蜕仙岩>> 
<<钓矶·投辖出东溟>> <<观善斋·出处绍前哲>> <<寒栖馆·岩前风入松>> <<仁智堂·此身本无累>> 
<<铁笛亭·当年跨鹤翁>> 

袁枢的诗词全集

寄朱晦翁山中丹砂
袁枢
丹砂九转世莫传，羽衣婀娜飞朝天。
凄然风露洗尘世，星斗一天随转旋。
空余丹鼎在岩际，夜夜虹光腾霁烟。
天遗紫阳弭绛阳，点石成玉公须专。
朝来金锁开洞府，丹火已灰当复然。
离龙...
玉龙
题建宁南乡桥
袁枢
玉龙倒影卧寒潭，人在云霄天地宽。
借问是谁题此柱，茂陵词客到长安。
长安
题屏风·泰山一毫轻
袁枢
泰山一毫轻，沧海一滴水。
我观天地间，何啻犹一指。
天地
茶灶·摘茗蜕仙岩
袁枢
摘茗蜕仙岩，汲水潜虬穴。
旋然石上灶，轻汎瓯中雪。
清风已生腋，芳味犹在舌。
何时棹孤舟，来此分余啜。
清风
钓矶·投辖出东溟
袁枢
投辖出东溟，持竿归九曲。
溪翁来问讯，笑失双鬓绿。
潭边旧钓石，莹滑磨青玉。
竟日谩垂纶，忘机看鸥浴。
东溟
观善斋·出处绍前哲
袁枢
出处绍前哲，典型资后生。
虚堂悬青镜，视者心自明。
古人不难到，功用在力行。
缅怀朋簪盍，耿耿中夜情。
缅怀
寒栖馆·岩前风入松
袁枢
岩前风入松，谷口泉漱石。
写之五弦琴，身在函丈席。
竹间有余地，营馆招羽客。
静夜緪高弦，待月寒林隙。
余地
仁智堂·此身本无累
袁枢
此身本无累，动静随所寓。
结庐在岩谷，自适山水趣。
朝来挹云气，日夕沐风露。
坐观天地心，讵忘仁智虑。
日夕
铁笛亭·当年跨鹤翁
袁枢
当年跨鹤翁，想在云深处。
铁笛忽龙吟，万壑披霾雾。
遥知发天秘，踏破苍苔路。
吹与众仙闻，来看晚题句。
晚对亭·落日郁苍烟
袁枢
落日郁苍烟，空山转寒碧。
石屏倚天立，端峭一千尺。
无言独与对，足以永朝夕。
何用向时流，抵掌恣谈剧。
朝夕
隐屏精舍
袁枢
先生出云谷，看尽东南山。
吴越几往来，衡庐屡跻攀。
恨无璚瑶英，驻此冰雪颜。
有怀武夷仙，相期苍翠间。
苍翠
隐求室·本是山中人
袁枢
本是山中人，归来山中友。
岂同荷蓧老，永结躬耕耦。
浮云忽出岫，肤寸弥九有。
此志未可量，见之千载后。
浮云
渔艇·溪回山路断
袁枢
溪回山路断，月白沙汀冷。
有人掀短篷，击櫂歌声永。
闻之三叹息，涣然发深省。
归去万石滩，理我钓鱼艇。
深省
挽词·云集燕城扰
袁枢
云集燕城扰，龙翔汉业兴。
风燃燎衣火，雪拥渡河水。
险验成戡定，忧劳付纂承。
百年余父老，呜咽望原陵。
呜咽
挽词·历数钦尧命
袁枢
历数钦尧命，讴歌乐舜归。
玑衡新日月，黼黻旧裳衣。
姑射游神远，崆峒探道微。
龙髯攀莫及，空怅白云飞。

袁枢的诗词名句全集
