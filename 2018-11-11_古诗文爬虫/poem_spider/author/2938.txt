诗人:杜汝能
作品数目：14篇
朝代：宋代
诗人简介：杜汝能，字叔谦，号北山。太祖之母杜太后诸孙。居西湖之麯院。为陈世崇师辈。以能诗有声于时。事见《随隠漫录》卷三。...
<<时思荐福寺>> <<丝瓜·寂寥篱户入泉声>> <<送雇梅山之杨州>> <<赠陈随隐>> 
<<寄吴梦鹤>> <<寄薛泳·长安君别后>> <<卜居·圯上求西舍>> <<村舍柳·邮亭折尽为分携>> 
<<山·东皇太一司花命>> 

杜汝能的诗词全集

时思荐福寺
杜汝能

□知山不厌，高处更营亭。
对面开诗景，当空列画屏。
药生香草异，盖结古松灵。
见说师斋暇，时来此读经。

对面
丝瓜·寂寥篱户入泉声
杜汝能
寂寥篱户入泉声，不见山容亦自清。
数日雨晴秋草长，丝瓜沿上瓦墙生。
寂寥
送雇梅山之杨州
杜汝能
高人必见知，已是渡淮迟。
路远飘零客，囊多绝妙诗。
早蝉何处听，归棹几时期。
到定陪吟宴，琼花惜过时。
过时
赠陈随隐
杜汝能
父子名相继，如君又出奇。
乾坤钟秀气，湖海诵新诗。
放鹤春风远，横琴夜月迟。
未应随大隐，闲过圣明时。
圣明
寄吴梦鹤
杜汝能
怜君如泛梗，漂泊竟何之。
经岁无来信，还家是几时。
秋高鸿过少，地冷菊开迟。
屡夕寒灯下，秋吟只自知。
漂泊
寄薛泳·长安君别后
杜汝能
长安君别后，动即是相思。
料想还家日，胜如为客时。
江寒惊梦断，路远得书迟。
几度空凝望，春风又柳丝。
春风
卜居·圯上求西舍
杜汝能
圯上求西舍，隆中买北邻。
种花行造化，移竹试经纶。
造化
村舍柳·邮亭折尽为分携
杜汝能
邮亭折尽为分携，争得长条拂地垂。
何似竹篱茅舍畔，新年不减旧年枝。
茅舍
山·东皇太一司花命
杜汝能
东皇太一司花命，花落花开老岁华。
天地精英无着处，今朝开到牡丹花。
千山桃李尽与台，独有梅花是相材。
定是傅岩传得种，年年商正又花开。
红尘世界梦都迷，我正闲吟得意诗。
夜气...
天地
题石好山诗卷
杜汝能
得趣贪山好，山翁清更癯。
琴诗立门户，姓字出江湖。
步月寻松子，锄烟补菊株。
相携多道义，谁可与同徒。
松子
怀胡怡斋府教
杜汝能
未得多时别，无时不念君。
池深春草雨，天远暮山云。
去雁情千里，残蝉思十分。
不知明月夜，曾复望乡枌。
月夜
寄龙岩张节翁
杜汝能
归向龙岩岩下房，又添移竹种松忙。
江湖万事孤灯夜，风月千篇满镜霜。
日暮乌栖梧叶落，天晴雁过菊花香。
诚知道义相忘处，岂恨云山隔渺茫。...
菊花
对菊·几本僅成畦
杜汝能
几本僅成畦，山晴手自栽。
花逢新过雁，根带旧移苔。
正色通骚籍，清香入酒杯。
傥无陶靖节，今古为谁开。
清香
山中吟·万红千紫画乾坤
杜汝能
万红千紫画乾坤，绿染江南江北村。
文鸟双飞鱼作队，好花生子竹添孙。

杜汝能的诗词名句全集
