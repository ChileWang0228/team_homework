诗人:唐询
作品数目：17篇
朝代：宋代
诗人简介：唐询(1005-1064)，字彦猷，钱塘（今杭州）人。唐肃的儿子。以父荫任将作监主簿。北宋天圣年间，应诏献文章，名列前茅，诏赐进士及第，知长兴县，后以太常博士知归州，因翰林学士吴育...
<<昆山·昔有人如玉>> <<寄五峰谏长老>> <<山堂偶书>> <<题会稽豀口躬师上人房>> 
<<题曲水阁·依山营废壤>> <<为杭州日送客舟中>> <<游五泄山·寻彻灵潭第五源>> <<游五泄山·游遍西潭返步迟>> 
<<顾亭林·平林標大道>> 

唐询的诗词全集

昆山·昔有人如玉
唐询
昔有人如玉，兹山得美名。
岩扃锁积翠，谷水断馀声。
乔木今无在，高台久已倾。
如何嵩岳什，独咏甫侯生。
高台
寄五峰谏长老
唐询
禅客居山患不深，五峰幽绝杳难寻。
门前流水朝还暮，堂下闲云古复今。
月色有时依宴坐，秋声随处伴讴吟。
期师便作终焉计，忍负平生物外心。...
随处
题曲水阁·依山营废壤
唐询
依山营废壤，结宇跨通沟。
派引平湖远，声分几曲流。
交阴覆修行，照影下轻鸥。
此日群贤集，甯踈晋世游。
修行
游五泄山·寻彻灵潭第五源
唐询
寻彻灵潭第五源，旋攀萝茑至山巅。
寒声昔谓来天外，巨壑今知在目前。
峭壁无时长蔽日，重岩不雨亦生烟。
临观已觉尘心尽，更欲凌云访列仙。...
凌云
山堂偶书
唐询
在处烟云早晚生，自疑呼吸气皆灵。
十年梦寐江山裹，今见江山入户庭。
江山
题会稽豀口躬师上人房
唐询
豀口相傅地最灵，其间风物与人清。
钟声夜到江头尽，云气朝从槛外生。
几副轻绡供画笔，一林修竹寄闲情。
闭门终日无尘事，卧看南□自晦明。...
晦明
为杭州日送客舟中
唐询
山雨霏微不满空，画船来往疾轻鸿。
谁知独卧珠簾裹，一榻无尘四面风。
四面
游五泄山·游遍西潭返步迟
唐询
游遍西潭返步迟，乱云随履雨沾衣。
山形相向还相背，独有溪流共我归。
溪流
顾亭林·平林標大道
唐询
平林標大道，曾是野王居。
旧里风烟变，荒原草树疏。
湖波空上下，里闬已丘墟。
往事将谁语，凄凉六代馀。
往事
寒穴·绝顶干云峻
唐询
绝顶干云峻，寒泉与穴平。
还同帝台味，不学陇头声。
夜雨遥源涨，秋风颢气清。
谁云蔗浆美，才可析朝酲。
秋风
华亭谷·深谷弥千里
唐询
深谷弥千里，松陵北合流。
岸平迷书夜，人至竞方舟。
照月方诸泣，迎风弱荇浮。
平波无限远，极目涨清湫。
迎风
陵琩养渔池
唐询
代异人亡久，滮池即旧居。
未移当日地，无复故时鱼。
蒲藻依稀在，风波浩荡馀。
水滨如可问，一为访庭除。
风波
陵机宅·旧谍傅遗趾
唐询
旧谍傅遗趾，悠然历祀深。
人无令威至，门异下邽箴。
谷水当年溜，昆山昔日阴。
鲁堂那复见，丝竹若为寻。
昆山
秦始皇驰道·秦德衰千祀
唐询
秦德衰千祀，江演道不修。
相傅大堤在，曾是翠华游。
玉趾如将见，金椎岂复留。
怅然寻旧迹，蔓草蔽荒丘。
蔓草
三女岗·淑女云亡久
唐询
淑女云亡久，哀丘尚著名。
九原谁可作，千载或如生。
青骨何时化，荒榛此地平。
空馀图谍在，不复启佳城。
著名
吴王猎场
唐询
昔在全吴日，从禽耀甲戈。
百车尝载羽，一目旧张罗。
地变柔桑在，原荒蔓草多，
思人无复见，落日下山坡。
蔓草
柘湖·世历亡秦远
唐询
世历亡秦远，湖连大海濒。
柘山標观望，玉女见威视。
渺渺旁无地，滔滔孰问津。
何年化鱼瘪，仿佛历阳人。

唐询的诗词名句全集
