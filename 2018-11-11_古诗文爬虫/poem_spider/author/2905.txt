诗人:赵汝唫
作品数目：9篇
朝代：宋代
诗人简介：赵汝唫，字仁父，号两山。太宗八世孙。曾知临安县（《咸淳临安志》卷五一）。理宗端平元年（一二三四）知江阴军（明嘉靖《江阴县志》卷一二）。今录诗九首。...
<<朝山·犬入五云音信绝>> <<居苦·去郭近一里>> <<栖真洞·幅巾洒松露>> <<山·茅屋初寒夜>> 
<<送梅窗兄>> <<游洞霄·细雨吹凉客袂分>> <<游洞霄·九锁扃仙窟>> <<游洞霄·昨日始骑驴>> 
<<别朱子大苏名叟>> 

赵汝唫的诗词全集

朝山·犬入五云音信绝
赵汝唫
犬入五云音信绝，凤楼凝碧悄无声。
焚香古洞步虚夜，露湿松花空月明。
松花
居苦·去郭近一里
赵汝唫
去郭近一里，结茅才数间。
红尘飞不到，幽事颇相关。
凿石分流水，移松补断山。
栖禽忙似我，日落未知还。
流水
栖真洞·幅巾洒松露
赵汝唫
幅巾洒松露，双袖抖衣尘。
可耐人间暑，来寻洞里春。
座分云骨冷，屐隐甃纹新。
鹤近清尊舞，如留欲去宾。
山·茅屋初寒夜
赵汝唫
茅屋初寒夜，衾裯整未成。
烹泉沙鼎忆，读易纸窗明。
菊上霜偏力，梅边日最清。
孤吟谁与和，落叶上阶鸣。
茅屋
送梅窗兄
赵汝唫
离歌休再叠，我亦不堪闻。
山接诗愁去，云随别袂分。
官閒宁问禄，命薄谩能文。
怅望梅边屋，花开更忆君。
游洞霄·细雨吹凉客袂分
赵汝唫
细雨吹凉客袂分，青灯梦短苦思君。
洞仙应快登临眼，尽向山边扫白云。
登临
游洞霄·九锁扃仙窟
赵汝唫
九锁扃仙窟，栖真隔茂林。
地灵泉石秘，岩古薜萝侵。
屐践东册胜，樽倾北海深。
主人娱客兴，唤起玉龙吟。
北海
游洞霄·昨日始骑驴
赵汝唫
昨日始骑驴，今朝共跨鱼。
一官尘坎璮，三迳木扶疎。
童返还知白，身轻继寝虚。
道传传便得，元乏枕中书。
今朝
别朱子大苏名叟
赵汝唫
薄宦尘埃易满襟，问盟犹喜盍朋簪。
只今风月一杯酒，他日云山{千右下加一点}里心。
杨柳阴疎秋馆静，芙蓉香冷暮江深。
潮回一信西兴渡，为寄相思别后吟。...

赵汝唫的诗词名句全集
