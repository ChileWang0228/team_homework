诗人:喻良能
作品数目：831篇
朝代：宋代
诗人简介：喻良能，南宋诗人，出生于浙江义乌，字叔奇，号锦园，人称香山先生。官至兵部郎中、工部郎官。后人因此称他出生地为郎官里。陈亮说他：于人煦煦有恩意，能使人别去三日念辄不释...
<<蓬莱阁·绝知蓬岛异尘寰>> <<之官桐川道中口占>> <<夜宿天章寺·兰亭负崇冈>> <<孟秋七日邀从兄廿五宣义四弟五侄同饮锦园即>> 
<<王丞相生辰·皇宋十一叶>> <<登清音堂·洲以檀槽旧得名>> <<张使君生辰>> <<中秋示仲文弟>> 
<<桐庐舟中·急桨如飞破浪纹>> 

喻良能的诗词全集

蓬莱阁·绝知蓬岛异尘寰
喻良能
绝知蓬岛异尘寰，弱水相望万里间。
争似卧龙云际阁，不劳跨海即鳌山。
尘寰
夜宿天章寺·兰亭负崇冈
喻良能
兰亭负崇冈，修竹翳寒绿。
嚣烦隔人境，爽气森佛屋。
薄暮行役罢，言就上方宿。
是时秋峥嵘，西风响岩谷。
越兰不可见，浩歌想馀馥。
右军恨何许，禊序空三复。
夜久百虫绝，灯花媚幽独。...
灯花
之官桐川道中口占
喻良能
登道重逢驿，离家再及晨。
云轻山色晓，寒浅鸟声春。
碧涧梅花老，银杯竹叶新。
前途风日好，持用悦慈亲。
梅花
赠神童陈朴·陈郎七岁富三冬
喻良能
陈郎七岁富三冬，此去声名动九重。
好践退之童子序，莫随刘晏颂东封。
童子
文举司理以鸂鶒一双见遗作诗为谢
喻良能
五采斓斑好毛羽，金沙石砾映毰毸。
我无御史西台望，安用一双鸂鶒来。
御史
王丞相生辰·皇宋十一叶
喻良能
皇宋十一叶，时清风俗淳。
实维元首明，亦繄股肱纯。
煌煌冀国公，自昔抱经纶。
初掌黄麻诰，黼黻同卿云。
继处有密地，五兵驱精神。
一品坐黄扉，十载转洪钧。
雍容陪都俞，黾勉承华勋。...
四书
张使君生辰
喻良能
绿茸红糁细团枝，天上麒麟瑞此时。
风度冕旒尝见问，威名草木自应知。
当年玉燕生燕国，他日金貂侍汉墀。
再拜祝公何所似，胜游长与赤松期。...
麒麟
桐庐舟中·急桨如飞破浪纹
喻良能
急桨如飞破浪纹，子陵滩下水沄沄。
江风初静扁舟稳，卧看青天行白云。
扁舟
题雪峰寺·兰若接闽天
喻良能
兰若接闽天，登临意豁然。
楼台秋色里，钟梵暮云边。
未遂游山兴，聊为借榻眠。
白头仍捧檄，奔走只堪怜。
白头
永佑陵·森然一径趋高爽
喻良能
森然一径趋高爽，郁葱佳气遥相望。
松声万壑奏笙竽，山形千叠开屏障。
屏障
送李深卿赴省试
喻良能
曲江深院题名处，应有春风得意诗。
为想杏花三十里，却思三五少年时。
杏花
孟秋七日邀从兄廿五宣义四弟五侄同饮锦园即
喻良能
湖水林风清复清，买肴置酒七峰亭。
直须待得玉钩挂，要看牵牛织女星。
织女星
连理枝·紫荆斜倚磬湖隈
喻良能
紫荆斜倚磬湖隈。并干连枝锦作堆。
犹记太虚坛上木，无风双影并徘徊。
徘徊
李侍郎三和屋字诗次韵为谢
喻良能
卫武文章比淇竹，闭阁著书欣仰屋。
胸蟠载籍馀万卷，为家五百九十六。
词华尔雅骚可奴，议论渊源经可续。
笔端凛凛挟风霜，齿颊泠泠潄冰玉。
久知广大端可法，自顾么微何足录。
愿同...
广大
衢右道中·渐喜家居近
喻良能
渐喜家居近，相望六驿间。
脱身江左役，洗眼浙东山。
乡味初充馔，慈闱亦破颜。
经过縠溪水，应笑鬓毛斑。
破颜
衢右道中·投晓行衢右
喻良能
投晓行衢右，经旬别楚东。
侵衣梅溽雨，吹面麦秋风。
垅亩凝烟外，峰峦滴翠中。
悬知乡井近，渐喜语音同。
麦秋
题东山谢安石故居
喻良能
江边潇洒东山寺，知是曾经谢傅游。
一代英姿馀信史，千年陈迹付东流。
暮云初致苍生恨，远翠如凝妓女愁。
好古嗟予生苦晚，停桡明月满沧洲。...
苍生
王丞相生辰
喻良能
金华千仞摩穹苍，双溪迢迢碧流长。
清淑之气从风翔，霜缣雾縠不足当。
真贤挺生金玉相，上撷屈艳薰班香。
畴昔视草居明光，鸿文大册压常杨。
既升紫枢兵气扬，运筹决胜如子房。
鸿钧...
汾阳
登清音堂·洲以檀槽旧得名
喻良能
洲以檀槽旧得名，风来草木自成声。
青衫司马令人恨，只作浔阳送客行。
司马
东坡留题·先生仙去几经年
喻良能
先生仙去几经年，赤壁依然浪接天。
去棹来舟相指示，曾游元佑玉堂贤。
赤壁
春日道中绝句
喻良能
缭绕孤村一迳斜，绿杨深处有人家。
翠眉红颊墙头出，淡淡春山浅浅霞。
墙头
次韵槐卿舅诗寄石榴
喻良能
细高风物总幽奇，朱实离离瘦玉枝。
居士既为东道主，文人休勒北山移。
东道主
重九会饮爱山堂
喻良能
闲居爱重九，赊酒对黄花。
水榭杯盘莹，家人笑语譁。
宦情薄秋霭，吟思绕晴霞。
向晚归途好，飘飘醉帽斜。
归途
中秋示仲文弟
喻良能
古来佳节是中秋，今比重阳许燕游。
已觉冰轮无限好，不须玉斧更重修。
三飞惊鹊纷无定，一点闲云净不留。
况有阿连同彩戏，何妨呼酒互相酬。...
连同
张持荷示诗编次韵一篇为谢
喻良能
先唐诗道昌，万象绕吟笔。
长吉穷嶮怪，奚囊销永日。
一洗齐梁陋，古澹见摩诘。
诘斋妙入神，二者无一失。
游戏唾成珠，所至动盈帙。
长篇杂短咏，朱弦响玉律。
脱身声利场，宴坐心更逸。...
声名
天台歌·涉海神仙夸蓬莱
喻良能
涉海神仙夸蓬莱，登陆胜地称天台。
天台枕海连四明，万峰千岭相萦回。
赤城绣出绮霞色，瀑布界破瑶山青。
神仙居处寸步有，游人白日迷杳冥。
剡溪昔年有二客，五月此山同采摘。
只知...
天台
四月二十九日坐直庐读山谷效东坡作薄薄酒
喻良能
薄薄酒，胜独醒。丑丑妇，胜鳏茕。
笙歌鼎沸不须羡，松风满耳自足听。
前遮后拥未必乐，邀月对影堪娱情。
晚食有味可当肉，衡宇无灾胜列屋。
鲁东门外听钟鼓，齐宣堂下状觳{觳殳换束}。...
胡椒
显谟左司周公元吉将漕湖北一时名流赋诗饯行
喻良能
微云疏雨凉新秋，皇皇玉节掺不留。
夫君不惮原隰险，圣主坐宽宵旰忧。
巴音聊复祖行色，楚水恨不尾仙舟。
籍籍预传新漕挽，汗青未数富民侯。...
行色
题石榴洞·当年鸡犬白云中
喻良能
当年鸡犬白云中，屋角榴花带露浓。
洞口只今无处觅，唯馀碧水绕青榕。
洞口
仙隐观费长房故宅旧名灵阳宫观后有葛陂盖竹
喻良能
松风百步到灵阳，千古风流忆长房。
竹杖化龙无处觅，空饶陂水绕堤长。
长房
由真隐至枕峰寺
喻良能
野外初凉冷，征衫亦未重。
檀栾溪上竹，勃窣道边榕。
秋意撩人切，岚光泼眼浓。
更寻天竺寺，却忆此高峰。
高峰
题煮泉亭·甘香曾饮谷帘前
喻良能
甘香曾饮谷帘前，携茗仍来试煮泉。
更觉清风生两腋，始知鸿渐是茶仙。
清风
谢赵昌父投赠诗卷
喻良能
赵子有新作，鼎珍初出庖。
端能工竞病，宁复费推敲。
白战应难敌，清臞亦任嘲。
风流前辈尽，试合续弦胶。
续弦
锦园小春·细雨将春上晓枝
喻良能
细雨将春上晓枝，东风吹绿到涟漪。
长沟绕槛多佳处，小迳穿花无尽时。
东风
西湖十绝·一时谈笑总名流
喻良能
一时谈笑总名流，十里西湖恣意游。
熟醉侧身窥翡翠，狂歌左手把蝤蛑。
翡翠
春水·磬湖春水夜来生
喻良能
磬湖春水夜来生，晓起雷声逗雨声。
去马来牛心莫辨，鸬鹚鸂鶒眼俱明。
飘零花片有底急，摇曳柳丝如许轻。
旬月烟村半风雨，榆钱好为买春晴。...
摇曳
廿五兄宣义见招偕诸弟赴新亭宴集即席有作
喻良能
潇洒新亭好，松长桂亦稠。
清秋集鸿雁，暇日劝觥筹。
既远含香直，何辞秉烛游。
主人情义重，终宴不知休。
情义
木状元惠示近诗一卷作诗为谢
喻良能
洪都通守词华溢，汉殿文章元第一。
万卷落落蟠胸中，三江衮衮悬吟笔。
赠我玉佩联玦环，未数大鹏兼小山。
欲知风味不能尽，此卷长留天地间。...
天地
龙池寺·发轫资福山
喻良能
发轫资福山，弭辔龙池寺。
杪春新雨足，老红围穉翠。
溪流素縠寒，山色青罗腻。
拄颊坐移晷，此意谁能会。
溪流
留别直院莫子斋少卿
喻良能
郁郁千丈松，植根在崇冈。
清阴亘十亩，直干凌穹苍。
好风一披拂，声韵谐宫商。
古来成大厦，此物宜栋梁。
不待岁月久，共看柱明堂。
微木有石楠，枯崖饱风霜。
三百甲子馀，围才拱把强。...
甲子
留别王嘉叟检正
喻良能
四海望霖雨，一人须股肱。
我本田家子，蹉跎将暮龄。
相逢岂在早，一见盖已倾。
谓我虽秃犀，敝帚亦足称。
持献先簵箘，长篇有明徵。
公乎傥践言，庶为老亲荣。...
老亲
留别王状元二十四韵
喻良能
才大文章伯，忠纯社稷臣。
七州钟秀异，孤屿赋精神。
德蕴圭璋润，胸涵海岳春。
麟经频得隽，槐市早称珍。
宿弊时方革，皇纲上正亲。
大廷清问降，空臆谠言陈。
力补严宸衮，深撄睿主鳞。...
山水
览镜·平生壮夫志
喻良能
平生壮夫志，老去未消磨。
其奈青铜里，萧萧双鬓何。
青铜
锦园·孟夏锦园好
喻良能
孟夏锦园好，山花高下开。
风欹红芍药，雨重紫徘徊。
衣染香边蕊，鞵粘绿处苔。
莺歌兼蝶拍，时送掌中杯。
徘徊
石钟山·坡翁文字妙来今
喻良能
坡翁文字妙来今，仙去遗踪杳莫寻。
惟有石钟还好在，未须霜降自清音。
清音
石井·山右最佳处
喻良能
山右最佳处，有泉生石傍。
虚明秋后月，清冷雪前霜。
鳗井真牛后，龙湫可雁行。
濯缨仍潄齿，政尔不能忘。
雁行
题开先寺飞桥次待制王公韵
喻良能
漱玉亭边百尺桥，游人平步玉虹腰。
凭栏下眠清渊底，秋水无尘浸碧霄。
秋水
九日无酒仍不见菊唯岩桂一瓶伴此岑寂
喻良能
白衣不至酒难赊，兀坐晴窗独饮茶。
今日重阳对岩桂，昔年百本看黄花。
重阳
题郭邵州同尘庵
喻良能
荣辱酣歌里，贤愚睡眼中。
未应分野马，那复障西风。
晏坐从凝席，扬鞭任软红。
岩栖兼鼎食，处处不妨同。
处处
大观文·朱朱白白总精神
喻良能
朱朱白白总精神，共喜今年化笔匀。
尚有穷乡寒谷土，政须一气转鸿钧。

喻良能的诗词名句全集
