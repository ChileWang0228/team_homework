诗人:王野
作品数目：17篇
朝代：明代
诗人简介：王野，字子文，宝章阁待制王介之子也，衢州常山人。以父阴补官，登嘉定十三年庚辰刘渭榜进士第。仕潭时，帅真德秀一见异之，延致幕下，遂执弟子礼。德秀欲授以词学，野曰：所以求学...
<<金城禅院>> <<访王伯穀>> <<寄叔祖仲房>> <<送洪献吉还真州>> 
<<倚树·偶尔依芳树>> <<出郭访王叟园居>> <<山中隐者>> <<江口待友不至>> 
<<雨雪曲·大漠雪漫漫>> 

王野的诗词全集

访王伯穀
王野
流水方穷处，茅堂空自开。
鸟啼春树绿，花发故人来。
白日待将夕，青山去未回。
题门吾岂敢，此意寄莓苔。
白日
征夫怨·黄云白草没燕山
王野
黄云白草没燕山，百战空存两鬓斑。
不识征夫三十万，几人生入玉门关。
征夫
送洪献吉还真州
王野
秣陵还泊岸，瓜步又乘潮。
离情似新月，明夜胜今宵。
新月
倚树·偶尔依芳树
王野
偶尔依芳树，跏趺迹绿苔。
身忘群鸟近，坐久一花开。
移影高还下，看人去复回。
携书空置石，翻动任风来。
翻动
宿空相庵
王野
所嗟人世浅，托宿佛庵深。
试看新生月，何如初发心。
藤垂璎珞影，松作海潮音。
明旦那能别，幽情已满林。
海潮
重阳前一日李本宁招集宝石山得来字
王野
乱叶翻飞托草莱，众宾分坐几亭台。
天低烟树千重没，云破江山一半来。
皂帽受风先欲落，黄花候日未全开。
岁时争在人前好，多把茱萸看一回。...
黄花
金城禅院
王野
林峦残雪霁，净土独游频。
鸟似忘机客，山疑入定人。
灵花飘不尽，古木自无春。
坐悟衣珠在，空经累劫贫。
净土
山中隐者
王野
野老自童稚，看君只旧容。
清猿同啸月，玄鹤共巢松。
灵药登岸采，神书裂壁逢。
相寻不失路，仙鹿有行踪。
行踪
寄叔祖仲房
王野
燕赵归来二十春，重游吴楚白头新。
如今海内无知己，到处江世哭故人。
无知
出郭访王叟园居
王野
遥想栖托佳，春霁引坦步。
鸟深墙外闻，花隔鼻先悟。
入门及宾馆，宛若下山路。
葱蒨清意满，简密几丛树。
众草冗不芟，存为蠢动寓。
草木遂本性，爱物见平素。
人静池出鱼，屋衰梁饱蠹。...
卧游
江口待友不至
王野
愆期昧所适，江口独徘徊。
看桥屡人度，立岸几帆开。
渺漫秋潮上，飞鸣夕鸟来。
坐沙频画字，烟树日轮颓。
画字
雨雪曲·大漠雪漫漫
王野
大漠雪漫漫，胡风入箭瘢。
平明没马足，半夜折旌竿。
声叠鼓鼙暗，光添剑戟寒。
铁衣三十万，谁不忆长安。
长安
柳枝词·江上春深万万枝
王野
江上春深万万枝，含枝带雨尽低垂。
不知此物关何事，今古令人怨别离。
别离
金陵社集诗·芬馥满湖田
王野
芬馥满湖田，烨烨朝霞绮。
朱颜笑倚风，分影与秋水。
秋水
送梅主簿子马之长沙
王野
青山满画舫，盖影漾通津。
秋减江南叶，凉生水上蘋。
人同梁燕别，月共旅愁新。
盛世长沙好，之官异楚臣。
盛世
越中送僧还旧山
王野
折柳插瓶溪水湾，此方缘尽又思还。
春花乞食云门寺，秋叶翻经瓦屋山。
云起珠林封旧迹，月临宝地忆慈颜。
知君身似旃檀树，已去留香梵宇间。...
旃檀
庭前坦步偶见岣山延伫以咏
王野
偶怜山在目，浅立意悠然。
落落泉舂石，层层树接天。
半峰分夕照，众壑共秋烟。
将谓迷来径，樵夫已过前。

王野的诗词名句全集
