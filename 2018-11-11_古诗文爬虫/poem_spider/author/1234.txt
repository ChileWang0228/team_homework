诗人:项兰贞
作品数目：8篇
朝代：明代
诗人简介：项兰贞（公元1596年前后在世）明代女诗人。一名淑，字孟畹，秀水（今浙江嘉兴）人。生卒年均不详，约明神宗万历中前后在世。嫁贡生黄卯锡。工诗，著有《裁云草》一卷，《浣露吟》一...
<<寄慰寒山赵夫人>> <<秋夜忆家>> <<雒城闻雁>> <<步月·步月下庭除>> 
<<秋夜·静夜砧初动>> <<舟中晚眺得青字>> <<柳枝词·绿树阴阴映酒旗>> <<咏梅·冰玉孤清世外姿>> 


项兰贞的诗词全集

秋夜忆家
项兰贞
一夕秋风至，天空雁忽来。
露漙阶下草，月落掌中杯。
故国书难到，他乡客未回。
坐怜砧杵急，寒柝又相催。
天空
寄慰寒山赵夫人
项兰贞
落叶惊秋早，断鸿天际闻。
遥思鹿门侣，愁看岭头云。
天际
步月·步月下庭除
项兰贞
步月下庭除，萤飞花影侧。
露下不知寒，鸣蛩动秋色。
秋色
雒城闻雁
项兰贞
明月照苍苔，横空一雁来。
影翻飞叶堕，声带晚风回。
塞北征人思，闺中少妇哀。
江南别业在，丛桂几枝开。
少妇
舟中晚眺得青字
项兰贞
片帆天际阔，落日远山青。
隐隐风前笛，行人不忍听。
隐隐
柳枝词·绿树阴阴映酒旗
项兰贞
绿树阴阴映酒旗，欲牵春色上柔枝。
年年为惜征夫别，折尽东风总不知。
征夫
秋夜·静夜砧初动
项兰贞
静夜砧初动，凉风雨乍收。
一钩新月上，应照故园楼。
新月
咏梅·冰玉孤清世外姿
项兰贞
冰玉孤清世外姿，娟娟新月上疏枝。
无情短笛休轻弄，未是春风点额时。

项兰贞的诗词名句全集
