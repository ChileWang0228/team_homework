诗人:李开先
作品数目：34篇
朝代：明代
诗人简介：李开先(1502-1568) ，汉族，山东济南人。明代文学家、戏曲作家。字伯华，号中麓子、中麓山人及中麓放客。嘉靖八年（1529）进士，历官户部主事、吏部考功主事、员外郎、郎中，后...
<<赠致政司谏刘后峰>> <<范张二姬弹筝>> <<春日雪宴>> <<早春即事·柳半青黄叶欲舒>> 
<<除夕有感>> <<戊辰元日>> <<村游晚归感怀>> <<雪霁夜寒>> 
<<田家乐·四十归田已是迟>> 

李开先的诗词全集

雪霁夜寒
李开先
气结云凝雪不晴，雪晴觱栗朔风鸣。
纵教受尽三冬冷，赢得虚窗一夜明。
村游晚归感怀
李开先
青山衔半日，别去莫淹留。
烟敛孤村晚，芦残两岸秋。
僧归山后寺，人倚夕阳楼。
篱菊寒犹艳，邻牛夜不收。
傒奴为候吏，驽骑胜鸣驺。
世态如云变，年光逐水流。
塞翁非失马，庄叟叹牺牛。...
东周
赠致政司谏刘后峰
李开先
人散灯残睡正浓，惊回晓梦思重重。
揽衣欹枕从容听，野店鸡声野寺钟。
重重
富村翁·家世本山丘
李开先
家世本山丘，事业惟田畴。
经年一到县，半生不到州。
赴斋乘牝马，宰社椎肥牛。
爟干一雨足，谈笑复歌讴。
多收十斛麦，心轻万户侯。
黍谷归仓廪，高声便唱筹。
历书不会看，何以辨春秋。...
春秋
古意·人生亦自有羁栖
李开先
人生亦自有羁栖，不但城头乌夜啼。
三匝飞鸣无定所，一枝何有上林期。
上林
塞上曲·城坏鸠工早筑城
李开先
城坏鸠工早筑城，练兵不必请添兵。
细磨深刻燕然石，首列平胡大将名。
大将
除夕有感
李开先
少年不觉岁时迁，老景偏于除夜怜。
前此宵分为次日，今番坐久是新年。
雪中偏觉梅花艳，灯下频将竹叶传。
不荷湔除多罪谴，当朝侍从久归田。...
梅花
范张二姬弹筝
李开先
豢养小双鬟，粆筝特入玄。
雁排金粟柱，鹤唳紫丝弦。
误免周郎顾，音由秦女传。
席前看指拨，纤手更堪怜。
纤手
春日雪宴
李开先
雪宴聚名姬，旋教春雪词。
歌喉杂鸟弄，舞态荡蛛丝。
乐歇呵纤指，轩明映玉肌。
烟花聊寄兴，良友莫相疑。
烟花
早春即事·柳半青黄叶欲舒
李开先
柳半青黄叶欲舒，雪残又是雨晴初。
带耕且读陶潜传，种树频翻郭橐书。
每抚雄心还自笑，羞将鹤发对人梳。
真如生计惟春日，罢吏为农十载余。...
雄心
戊辰元日
李开先
六十余龄两戊辰，今辰犹是未衰人。
青藜杖弃长行健，绿柳条新远望真。
早起书云聊卜岁，不须曝日已知春。
林居朝阙同乡老，尚忆当年拜紫宸。...
同乡
田家乐·四十归田已是迟
李开先
四十归田已是迟，田家乐处有谁知。
莺花作主今朝事，鸡黍邀宾隔岁期。
今朝
田家乐·田边绿树是吾居
李开先
田边绿树是吾居，行坐歌讴不著书。
莫笑老农滋味薄，钓来盈尺有溪鱼。
滋味
夜奔·登高欲穷千里目
李开先
登高欲穷千里目，愁云低锁衡阳路。
鱼书不至雁无凭，几番空作悲愁赋。
回首西山月又斜，天涯孤客真难渡。
丈夫有泪不轻弹，只因未到伤心处。...
天涯
春夜·宝鸭香初泛
李开先
宝鸭香初泛，铜龙点渐加。
睡轻闻雨竹，情重惜风花。
无语梁间燕，未啼城上鸦。
春宵太寂寞，欹枕待朝霞。
朝霞
秋千·索垂画板横
李开先
索垂画板横，女伴斗轻盈。
双双秦弄玉，个个许飞琼。
俯视花梢下，高腾树杪平。
出游偶见此，始记是清明。
清明
元夕邀客赏灯兼听筝笛二乐
李开先
上元又是新年节，狂客高歌醉不休。
橘酒生春连百爵，莲灯照夜足千篝。
风前铁笛惊三弄，月底银筝试一搊。
听彻《落梅》兼《出塞》，居人自是不关愁。...
高歌
秋深村况
李开先
农休事简人多醉，风静秋深虫独喧。
城市自然闲客少，过时不见款柴门。
城市
秋深村况·近交谁复是良朋
李开先
近交谁复是良朋，一半山人一半僧。
落叶满阶风自扫，危楼乘兴月同登。
乘兴
秋深村况·天气秋高正泬寥
李开先
天气秋高正泬寥，海风虽急不终朝。
几畦丛菊如云烂，两岸芦花似雪飘。
芦花
赠致政司谏刘后峰·客欲游山数日回
李开先
客欲游山数日回，囊琴络酒紧追陪。
道傍偶尔逢樵父，试问黄花开未开。
偶尔
塞上曲·昼读兵书夜枕戈
李开先
昼读兵书夜枕戈，少年猛士出三河。
乘时欲取封侯印，可奈天骄力请和。
天骄
塞上曲·已过瓜期不放班
李开先
已过瓜期不放班，天寒路远泪潸潸。
交河北望天连海，朔野南来雪满山。
河北
塞上曲·风急营中忽夜惊
李开先
风急营中忽夜惊，误将军出获胡兵。
黄龙戍卒归无日，白马将军幸有名。
将军
塞上曲·能令明主坐销忧
李开先
能令明主坐销忧，百战功高独不侯。
冬冷春和俱入寇，三军岂但只防秋。
三军
塞上曲·堂上张灯酒正豪
李开先
堂上张灯酒正豪，帐前骏马缩寒毛。
忽闻羽檄传来急，上马酕醄弄宝刀。
寒毛
塞上曲·无虏到来传炮火
李开先
无虏到来传炮火，有人行处断炊烟。
虚惊自是寻常事，墩堡堪怜不似前。
寻常
塞上曲·探踪偶尔近龙堆
李开先
探踪偶尔近龙堆，黑雾黄云冻不开。
林外惊闻鸣镝过，始知胡骑射雕回。
鸣镝
塞上曲·不经大挫不知惧
李开先
不经大挫不知惧，怪得胡儿犯顺多。
复套既然蒙重戮，捣巢罪复合如何。
复合
塞上曲·黄河万里障边隅
李开先
黄河万里障边隅，黠虏年来谋计殊。
不用轻帆与短棹，浑脱飞渡只须臾。
须臾
塞上曲·久废屯田已可忧
李开先
久废屯田已可忧，盐银年例总虚浮。
兵疲难守黄河口，况敢长驱青海头。
黄河
塞上曲·虎旅纷纷列虎牙
李开先
虎旅纷纷列虎牙，龙庭漠漠走龙沙。
未交八月先飞雪，已尽三春不见花。
三春
塞上曲·辕门士卒众还雄
李开先
辕门士卒众还雄，更羡车攻马又同。
自是经营能竭力，新来节制免从中。
经营
塞上曲·破虏山前今再经
李开先
破虏山前今再经，晓行尚有两三星。
日高始辨朱旗色，风起犹闻战血腥。

李开先的诗词名句全集
