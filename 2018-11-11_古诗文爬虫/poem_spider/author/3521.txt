诗人:钱易
作品数目：17篇
朝代：宋代
诗人简介：钱易，字希白，杭州临安人。为吴越王钱倧子，钱昆弟。年十七举进士，以少年轻俊被黜，然自此以才藻知名。宋真宗咸平二年进士。通判蕲州，奏请废肉刑，为真宗采纳。景德中，举贤良...
<<擬卢仝诗>> <<擬张籍上裴晋公>> <<七夕作·天上人间重此宵>> <<上巳至玉津园赐宴>> 
<<送僧·拂衣台岭旧林泉>> <<温泉诗·悲哉天宝时>> <<西游曲·花销秋老白日短>> <<中秋·天惨严霜厚>> 
<<中秋夜守让南厅玩月>> 

钱易的诗词全集

擬张籍上裴晋公
钱易
午桥庄上千竿竹，绿野堂中白日春。
富贵极来唯叹老，功名高后转轻身。
严更未报皇城里，胜赏时游洛水滨。
昨日庭趋三节度，淮西曾是执戈人。...
三节
擬卢仝诗
钱易
门前飞杨花，屋后恶水鸣青蛙。
案上两卷书，尧典与舜典，
留与添丁作生涯。
生涯
七夕作·天上人间重此宵
钱易
天上人间重此宵，新情旧恨两迢迢。
汉宫露密罘罳冷，秦殿灯深羯鼓焦。
香粉溟蒙筛绮席，蛛丝千万络烟霄。
牵牛何事劳乌鹊，不使虹蜺驾作桥。...
牵牛
上巳至玉津园赐宴
钱易
祓禊标春巳，歌时庆鲁雩。
禁园宣密宴，玉馔赐天厨。
班序参三殿，衣冠盛两部。
云罍倾上席，宝马闹长衢。
帝泽恩何重，春风节已徂。
归来白虎殿，微咏共操觚。...
白虎
送僧·拂衣台岭旧林泉
钱易
拂衣台岭旧林泉，命服兰芽夺目鲜。
一念不居常在定，十分无闷尽安禅。
霜含庭柏依稀老，月到经窗暗澹圆。
蠛枕沈迷难话别，半桥衰柳锁寒烟。...
依稀
温泉诗·悲哉天宝时
钱易

悲哉天宝时，帝耄政不修。
宠幸尊妇人，阴极阳已柔。
外戚盛本枝，栉比封列侯。
丞相大将军，备位甚悠悠。
天下安既久，积渐力不周。
车服金玉焕，黎庶饥寒愁。
骊山温泉宫，昼幸与夜游...
荆棘
西游曲·花销秋老白日短
钱易
花销秋老白日短，败红荒绿迷空馆。
擬将清血洒昭陵，幽谷蛇啼半山晚。
十年辞家勤献书，王孙不许延公车。
江头祖庙祭无血，重门生草寒离离。
我有黄金三尺剑，奸骨无痕古波艳。
佩入...
黄金
中秋·天惨严霜厚
钱易
天惨严霜厚，神清宿雨微。
枝空蝉擬脱，巢冷燕谋归。
白日莲塘梦，红纱水国衣。
锦书知未了，轧轧弄鸣机。
白日
中秋夜守让南厅玩月
钱易
秋气元清切，明蟾千里心。
金盘上河侧，玉水浸楼阴。
闺怨有消歇，客愁无浅深。
关山今夜里，星斗共沉沉。
星斗
初夏病中
钱易
抱病经清暑，空庭扫紫苔。
花篱妨蝶过，桐井引禽来。
徒有文园渴，更有漳浦才。
可怜余滞骨，无复动心灰。
漳浦
和人首夏池上雨中闻笛
钱易
朱华始沈泉，池塘恰雨天。
鹭头飘雪暗，荷腹荡珠圆。
风递谁家笛，声冲几里烟。
拂波轻重起，隔树往来传。
沥沥虽侵汉，遥遥已杂□。
天龙吟转乐，石韵更相连。
谩读襄王赋，虚夸子晋仙。...
遥遥
嵇康小舞词
钱易
薛九三十侍中郎，兰香花态生春堂。
龙盘王气变秋雾，淮声哭月浮秋霜。
宜城酒烟湿羁腹，与君强舞当时曲。
玉树遗辞莫重听，黄尘染鬓无前绿。
我闻襄阳白铜鞮，荒情古艳传幽悲。
凄凉...
凄凉
览越僧诗集有寄
钱易
莫学江淹擬惠休，碧云才调已难酬。
怀君知有关山梦，开卷如逢水石秋。
不得归来作都讲，自惭名宦正悠悠。
悠悠
芦花·深溪高岸罩秋烟
钱易
深溪高岸罩秋烟，飒飒江风向暮天。
凝洁月华临静夜，一丛丛盖钓鱼船。
月华
梦越州小江
钱易
越布缝单衾，灯青月黄浅。
精魂度江水，适去无近远。
湿沙平朔天，宿鸟踏古篆。
巨潮淹积石，瘦白涩无藓。
橹响期西陵，苍岑屏曲展。
夙龄贱登临，今日生健羡。
汀州逢故妾，振袂指吴苑。...
登临
南兵·曾见南兵苦
钱易
曾见南兵苦，征辽事亦如。
金疮寒长肉，纸甲雨生蛆。
山小虀霜骨，河枯臛腐鱼。
黎元无处哭，丁户日相疏。
黎元
咏华林书院·旌表华林盛
钱易
旌表华林盛，儒官寄翠微。
科名新伯仲，孝行旧光辉。
云影阴书幌，松花湿道衣。
自惭方试吏，争得去忘机。

钱易的诗词名句全集
