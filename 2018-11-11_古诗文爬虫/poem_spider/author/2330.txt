诗人:吴端
作品数目：4篇
朝代：宋代
诗人简介：吴端，字子方，号湖山樵隐，永嘉（今浙江温州）人。曾为翰林书艺局艺学、硾纸待诏（《摛文堂集》卷五《翰林书艺局艺学吴端可翰林书艺局硾纸待诏制》）。孝宗淳熙十五年（一一八八...
<<草堂·草堂长寂寂>> <<春怀·柳阴满地水平池>> <<春日山行·云峰叠叠路斜斜>> <<山居漫兴·莫笑山庄小>> 


吴端的诗词全集

草堂·草堂长寂寂
吴端
草堂长寂寂，无事且徘徊。
幽鸟啼清嶂，閒云覆绿苔。
古琴邀月听，新酒对花开。
俗驾何为者，移文招不来。
古琴
山居漫兴·莫笑山庄小
吴端
莫笑山庄小，偏於隐者宜。
门当八字路，园葺五经篱。
地暖花开早，天寒酒熟迟。
不须鸡报晓，已得数联诗。
山庄
春怀·柳阴满地水平池
吴端
柳阴满地水平池，门掩青春刻漏迟。
蝶梦任渠分尔汝，蛙声谁复计公私。
刘伶混世酒一石，梁叔逃名歌五噫。
午睡觉来风动竹，自收隔夜着残棋。...
隔夜
春日山行·云峰叠叠路斜斜
吴端
云峰叠叠路斜斜，隔洞炊烟三两家。
何处有香来不断，嫩风微雨落松花。

吴端的诗词名句全集
