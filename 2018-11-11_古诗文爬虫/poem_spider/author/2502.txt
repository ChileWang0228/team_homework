诗人:邓希恕
作品数目：5篇
朝代：宋代
诗人简介：邓希恕，字德父，度宗咸淳时平江（今江苏苏州）人。宋亡后预吴釿等九老会。事见《沅湘耆旧集》前编卷二七。
<<槐林院·竹树参差合>> <<槐林院·野色寒如许>> <<华盖山·日沈露下不胜寒>> <<游道岩观有引>> 
<<游道岩观有引·乘云不到玉皇家>> 

邓希恕的诗词全集

槐林院·竹树参差合
邓希恕
竹树参差合，川原远近分。
旛旛晴后见，钟磬夜中闻。
野碓闲春水，春桥冷度云。
庭空游客散，鸣鸟自呼群。
游客
槐林院·野色寒如许
邓希恕
野色寒如许，山容瘦不禁。
因闲携竹杖，乘兴宿槐林。
衲子蒙头坐，骚人拥鼻吟。
南柯休入梦，轩冕本无心。
无心
华盖山·日沈露下不胜寒
邓希恕
日沈露下不胜寒，绝顶江南第一山。
脚底云平疑可步，身边月近似容攀。
诸天合在虚无际，清磬应闻缥缈间。
秋拚今宵不成寐，遇风高处着仙班。...
缥缈
游道岩观有引
邓希恕
石敲新火煮云腴，细讲濂溪太极图。
此去不知千载后，有人来讲此图无。
太极图
游道岩观有引·乘云不到玉皇家
邓希恕
乘云不到玉皇家，岩上仙桃几度花。
今日喜偕三益友，看来丹灶炼黄芽。

邓希恕的诗词名句全集
