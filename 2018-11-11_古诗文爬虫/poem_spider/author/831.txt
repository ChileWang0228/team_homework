诗人:曹学佺
作品数目：81篇
朝代：明代
诗人简介：曹学佺（1574-1646）明代官员、学者、诗人、藏书家，闽中十子之首。字能始，一字尊生，号雁泽，又号石仓居士、西峰居士，福建福州府侯官县洪塘乡人。清兵入闽，自缢殉节。曹学佺...
<<题胡可复水阁>> <<新林浦>> <<过沈从先>> <<夜登石钟山>> 
<<别喻宣仲宣仲之闽>> <<喜茂之至有述>> <<城南古意>> <<永庆寺竹园看雪>> 
<<宿范东生池上>> 

曹学佺的诗词全集

夜登石钟山
曹学佺
湖口行人旷，山门入树幽。
钟鸣片石夜，月满九江秋。
洞里悬渔纲，岩前过客舟。
醉歌仍未已，清露湿沧洲。
过客
别喻宣仲宣仲之闽
曹学佺
思乡情有极，送子意无涯。
明月看时别，清霜梦后知。
江空茅舍静，秋半柳条衰。
九派何须问，居然怨两歧。
柳条
过沈从先
曹学佺

几度过吴苑，情亲问所居。
相依昔日久，但觉此时疏。
踪迹飘蓬外，诗篇脱草余。
自知苦不足，于子意何如。

诗篇
喜茂之至有述
曹学佺
之子秋为期，八月始余嫁。
庭鹊代人言，山猿出相迓。
会晤犹在兹，景光乃云谢。
波涛一何广，林柯渐多罅。
熟径任苔生，新亭随鸟下。
露重畏萧晨，月至惜佳夜。
理咏久寂寥，闻蝉日销化。...
寂寥
岁暮送郑知事之蜀·岂不念行乐
曹学佺
岂不念行乐，重为王事牵。
夕除何店里，春到故园边。
路更过三峡，人须老一年。
凄凉盘岭梦，正及子规天。
凄凉
桂林风谣·徭粮难猝辨
曹学佺
徭粮难猝辨，村老未全驯。
风俗传鸡卜，春秋祀马人。
法依山例峻，歌叠浪花新。
懒妇田间过，忙将织作陈。
浪花
夔府竹府词·沿江坎上即田畴
曹学佺
沿江坎上即田畴，满店烧春酒气浮。
峨眉五月雪消水，刚让侬家割麦秋。
麦秋
游杨氏园
曹学佺
苔深知石古，竹长见墙低。
积翠沈波底，斜阳到岸西。
搜花成小泛，摘叶任分题。
何日渔樵老，能容此地栖。
斜阳
寄林茂之
曹学佺
与君期入蜀，珍重尺书回。
只索诗篇寄，不同朋友来。
益州香米熟，官舍菊花开。
敌却巴中路，猿声一段哀。
菊花
题胡可复水阁
曹学佺
驱车来往桃叶渡，渡头歌管喧盈路。
金陵惟此行乐地，可惜为官不得住。
我官无事长日闲，之子幽期坐此间。
桥上行人俱在水，镜里娇娥别有山。
几行杨柳枝交荫，门外弯环碧流枕。
云散...
云散
新林浦
曹学佺
夹岸人家映柳条，玄晖遗迹草萧萧。
曾为一夜青山客，未得无情过板桥。
无情
城南古意
曹学佺
白浪隐帘钩，清风闻棹讴。
看人惟看影，同泛不同舟。
已出东邻里，难逢南陌头。
谁知暮潮水，半作断肠流。
断肠
永庆寺竹园看雪
曹学佺
摇摇林影外，雪满夕阳前。
此地无人到，来看尚宛然。
翠深俱在岭，寒极不生烟。
欲问兹心境，惟应一喻禅。
心境
挽周先生明府
曹学佺
魂迥难招屈左徒，伤心忍顾藐诸孤。
龙精带雨长鸣剑，鲛泪临风尽落珠。
八口丧归扶广柳，一官甑破见莱芜。
不知寂寞高堂下，尚有青蝇吊客无。...
莱芜
挽周先生明府·长安闻讣客魂惊
曹学佺
长安闻讣客魂惊，一夜关山挽不成。
夙昔但挥离别泪，如何能尽死生情。
风前残烛吹南浦，雪里孤身恸北平。
国士厚恩酬未得，夷门肝胆向谁倾。...
肝胆
挽周先生明府·泉台寂寂夜漫漫
曹学佺
泉台寂寂夜漫漫，永隔音容想像难。
遣嘱倩人传诀别，相思托梦接悲欢。
花滋愤泪河阳县，水吓游魂黯淡滩。
敢问皇天容诉恨，独排阊阖五云端。...
阊阖
挽周先生明府·白马驱驰楚国阴
曹学佺
白马驱驰楚国阴，西州消息半浮沉。
中山箧满皆飞语，流水弦孤孰赏音。
邻笛一声闻雁落，墓门千古听猿吟。
余生不尽酬知己，宁但吴钓挂隔林。...
余生
黄元常徐兴公见过因游西湖
曹学佺
兀坐斋头对此君，闲游牵尔便为群。
许多烟景随莺住，强半春光与客分。
久雨乍晴花尽放，易寒成暖酒微醺。
墨池何处寻遗迹，大梦山前杂暮云。...
遗迹
壬午除夕·雒阳齐右与襄阳
曹学佺
雒阳齐右与襄阳，生事萧条忆远方。
三大名藩俱荡尽，有何家计论消亡。
消亡
腊月朔日圣果寺访戒山上人
曹学佺
客里嘉平始，山中岁序残。
树呈群石巧，花雨一江寒。
明月临禅壑，清霜覆戒坛。
应知西向笑，不是为长安。
长安
建州道中寄家
曹学佺
为客无停况，朝昏惜解携。
山容看两郡，水色别三溪。
远雁冲云外，残蝉泣雨西。
征途犹未半，归信岂堪题。
征途
沙溪别东生
曹学佺
几夜舟中语，沙溪便有程。
忍将离别泪，一洒合州城。
小雨入江暮，微阳穿树明。
曰归何不得，岁晚事孤征。
小雨
再送宣仲
曹学佺
此时君定发，安得复蹉跎。
雁信南来少，鸥群北去多。
芳洲虽可涉，寒月竟谁过。
余兴乘冬暖，江行踏浅莎。
余兴
温江道中
曹学佺
温江离省近，民俗向称饶。
处处是流水，时时当度桥。
沤麻成白雪，酿酒比红蕉。
底事归心发，惊闻估客桡。
归心
修觉寺·汉时修觉寺
曹学佺
汉时修觉寺，唐代上皇题。
苍翠驱津筏，虚空转石梯。
江声文井外，山色武阳西。
寂寞僧房里，曾容名士栖。
寂寞
八月朔日王元直招集南楼送陈汝翱之东粤王玉
曹学佺
西风萧瑟动离颜，一树衰杨不剩攀。
秋老几人犹白社，月明无主是青山。
征途南北高楼外，客泪纵横杯酒间。
此别纷纷难聚首，天涯那许梦魂闲。...
纵横
挽徐兴公
曹学佺
词场领袖失三山，所恨存亡一水间。
独抱玄真归洞府，空余大翮落人寰。
平安两日无书至，恸哭千秋有梦还。
老泪可如冬节涧，只将呜咽当潺湲。...
呜咽
宿范东生池上
曹学佺
白下思千里，吴门到一寻。
预知片榻上，缓我故园心。
良夜不复寝，清霜时在襟。
除将杯酒外，直许是长吟。
故园
晦日非熊叔虞茂之同用雪字
曹学佺
艳阳已及时，晦日尚临雪。
草色新未稳，柳条绽仍结。
啼莺綍雕窗，走马闲金埒。
惟有素心人，相过慰愁绝。
走马
送陈德远吏部
曹学佺
为郎虽已久，归家较亦近。
陶潜有故居，梅福亦终隐。
日恋北堂萱，时观东窗槿。
应知此别长，含泪不堪抆。
故居
陇头水·陇头水呜咽
曹学佺
陇头水呜咽，磨刀易出血。
欲斩匈奴归，不顾刀头折。
男儿封侯多燕颔，此水照人人屡换。
岂惟腥膻魂不食，铁骑过之亦流汗。
朝水流兮暮水流，汉人死尽胡人休。...
水流
高桥行·东西有湖相竞白
曹学佺
东西有湖相竞白，只隔湖中一片石。
石桥湖水照人行，幽意盈盈动日夕。
坐来水满月亦多，月在两湖谁作波。
波香羡杀采莲曲，却见长江帆影过。...
满月
舟夜·欲作题诗别
曹学佺
欲作题诗别，仍为命酌留。
故人来不断，淹坐胜于游。
树暖微蒸雨，星寒尽入流。
秣陵何日到，信宿未移舟。
岁暮送郑知事之蜀
曹学佺
暂尔归仍去，征衣未拭尘。
蚕丛行候火，猿峡过沾巾。
禄薄奴从懒，官闲吏苦贫。
西风吹短鬓，又逐岁华新。
西风
桂林风谣·夜坐多蚊母
曹学佺
夜坐多蚊母，秋成半芋魁。
寄桑传酿法，文石中碑材。
戍饷资桥税，山田仰粪灰。
广南商贩到，盐厂雪盈堆。
商贩
春首社集感怀
曹学佺
社家寥落不成欢，虽是芳春似岁残。
旧雨已将消息断，新诗那得递相看。
邃中疏冷梅花韵，箸里酸辛菜甲盘。
谁是伐檀有遗咏，空令惆怅在河干。...
酸辛
金陵杂诗
曹学佺
野草傍幽涧，草长涧亦满。
不知水流急，但觉人步缓。
水流
金陵杂诗·朝出太平堤
曹学佺
朝出太平堤，逶迤芳草齐。
杨花飘作絮，触面使人迷。
太平
皖口阻风
曹学佺
风入天门吹欲开，马当虽险却奔回。
爰居欲避应何处，犹有飞鱼树上来。
天门
皖口阻风·风声不定在何边
曹学佺
风声不定在何边，起视长堤树影偏。
客恨不如风里树，一枝吹落向南天。
风声
荔枝叹·去年荔熟初营阁
曹学佺
去年荔熟初营阁，今岁阁成风雨恶。
他处萧条尚可言，忍向阁中看荔落。
萧条
荔枝叹·矫羞十五闭房栊
曹学佺
矫羞十五闭房栊，风雨无端妒守宫。
玉镜台前倚惆怅，郎家不送荔枝红。
惆怅
荔枝叹·十八娘家粉黛残
曹学佺
十八娘家粉黛残，玉肌罗帐泪阑干。
枫亭三日无消息，马上空歌行路难。
粉黛
夔府竹府词·早看东南暮看西
曹学佺
早看东南暮看西，蜀天只怕上头低。
东边日出纯无用，云暗上头三尺泥。
东南
夔府竹府词·君居北井妾南沱
曹学佺
君居北井妾南沱，对面相看隔路多。
须趁渔舟过急峡，还随乌翼上斜波。
对面
夔府竹府词·今日峰高云束腰
曹学佺
今日峰高云束腰，平平一掌在明朝。
朝来出门又如是，侬是好言郎莫焦。
出门
壬午除夕
曹学佺
半月之前已立春，春光犹自隔河津。
漫言今夜须牢守，放着年光已七旬。
立春
壬午除夕·梅花落尽绛桃开
曹学佺
梅花落尽绛桃开，临老偏宜缓缓来。
漏泄春光无次第，不须箫鼓更相催。
春光
壬午除夕·闽海谁云易作霖
曹学佺
闽海谁云易作霖，雾霜三日但阴阴。
笑把屠苏问童稚，何渠水旱不经心？
经心
宿石头庵
曹学佺
经秋成惨思，入夜始玄言。
霜白先微月，钟清乍啸猿。
涧流应闭叶，山雨未开门。
明日疏林外，能禁览眺繁。

曹学佺的诗词名句全集
