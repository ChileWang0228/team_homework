诗人:杨荣
作品数目：12篇
朝代：明代
诗人简介：杨荣（1371年-1440年7月30日），原名道应、子荣，字勉仁，建安人。明初著名政治家、文学家、内阁首辅，与杨士奇、杨溥并称三杨，因居地所处，时人称为东杨。建文二年（1400年），杨荣进...
<<子规啼·江天夏夜露气清>> <<围猎·关塞霜清晓色明>> <<璚岛春云>> <<蓟门烟树·蓟门春雨散浮埃>> 
<<江西旅怀>> <<宿武阳川>> <<虢宫送河丞市马>> <<村南逢病叟·星星黄发被双肩>> 
<<吴宫·画栋云消夜气清>> 

杨荣的诗词全集

子规啼·江天夏夜露气清
杨荣
江天夏夜露气清，山鸟忽作肠断声。
莫道啼多不解意，催人归去最分明。
分明
璚岛春云
杨荣
仙岛依微近紫清，春光淡荡暖云生。
乍经树杪和烟湿，轻覆花枝过雨晴。
每日氤氲浮玉殿，常时缥缈护金茎。
从龙处处施甘泽，四海讴歌乐治平。...
缥缈
宿武阳川
杨荣
天外鸟归尽，川原月上初。
落花孤屿寂，残烛短篷虚。
异语闻商税，长歌识夜渔。
因悲湖海迹，已是十年余。
蓟门烟树·蓟门春雨散浮埃
杨荣
蓟门春雨散浮埃，烟树溟濛霁欲开。
十里清阴连紫陌，半空翠影接金台。
东风叶暗留莺语，落日林深看鸟回。
记得清明携酒处，碧桃花底坐徘徊。...
落日
虢宫送河丞市马
杨荣
野色正苍苍，秦山半夕阳。
雕弓双羽箭，宝剑百金装。
夜月临关白，秋云压塞黄。
君休市千里，当宁汉文王。
夕阳
围猎·关塞霜清晓色明
杨荣
关塞霜清晓色明，銮舆校猎出边城。
六龙扶辇旌旗合，万骑连营鼓角鸣。
远火依微秋草薄，惊沙寂历暮云平。
小臣躬睹三驱乐，愿效嵩呼播颂声。...
鼓角
江西旅怀
杨荣
客梦家千里，乡心柳万条。
片云遮海峤，一雨送江潮。
恋阙绨袍在，怀人尺素遥。
春光看又晚，何处灞陵桥。
春光
村南逢病叟·星星黄发被双肩
杨荣
星星黄发被双肩，甲子推来近百年。
昨日病来犹讳死，教儿忙办买神钱。
甲子
吴宫·画栋云消夜气清
杨荣
画栋云消夜气清，宫前沟水作秋声。
如何醒得吴王醉，多少花枝压禁城。
元夕赐观灯
杨荣
海宇升平日，元宵令节时。
彩云飘凤阙，瑞霭绕龙旗。
歌管春声动，星河夜色迟。
万方同燕喜，千载际昌期。
星河
元夕赐观灯·禁苑东风暖
杨荣
禁苑东风暖，青霄月正中。
鱼龙千队戏，罗绮万花从。
云峤祥光丽，星桥宝炬红。
太平多乐事，此夕万方同。
太平
元夕赐观灯·象纬临天阙
杨荣
象纬临天阙，瑶空集万灵。
云霞纷掩映，星斗叠晶荧。
宝地春应满，金门夜不扃。
千官陪宴乐，拜舞在明庭。

杨荣的诗词名句全集
