诗人:赵崇鉘
作品数目：47篇
朝代：宋代
诗人简介：赵崇鉘，字元治，南丰人。以兄荫补官。曾知都昌县，南康军司户，通判南安。宋亡隠居以终。传世有《鸥渚微吟》一卷。事见《江西诗徵》卷一八。赵崇鉘诗，以汲古阁影宋《六十...
<<仙思·麻姑擗麟不肯食>> <<东风·东风吹梅梢>> <<东风吹桃花>> <<东溪夜泊>> 
<<壁间韵·雨又入帘风又斜>> <<壁间韵·山月溪风两自由>> <<壁间韵·海棠开尽故清寒>> <<壁间韵·半髧婵娟垂两鸦>> 
<<都昌书事>> 

赵崇鉘的诗词全集

松下·松梢凉露警孤鹤
赵崇鉘
松梢凉露警孤鹤，潭面北风蟠老蛟。
蛟老涎腥波浪恶，独吟碎月看松梢。
波浪
仙思·麻姑擗麟不肯食
赵崇鉘
麻姑擗麟不肯食，飞猿岭上餐松实。
月冷天空涵曙光，露色凝烟白如蜜。
曙光
寻真夕对
赵崇鉘
春云弄月黄金丝，春山草木皆仙姿。
松根对坐日西夕，群峰当前列青壁。
铿铿虚壑含古音，静听宛是商山吟。
洞石微开月当户，剪水弦冰心手语。...
古音
东风·东风吹梅梢
赵崇鉘
东风吹梅梢，飘摇泣香雪。
下有野草根，崭然竞时节。
时节
壁间韵·山月溪风两自由
赵崇鉘
山月溪风两自由，紫兰绿桂等离忧。
狂歌郁郁成何事，一片夕阳芦荻秋。
郁郁
都昌书事
赵崇鉘
世事可无酒，春藤还有花。
山云欲到地，街鼓又催衙。
风紧鱼休市，市贫饭带沙。
天机不得问，暮色欲栖鸦。
暮色
调渔者·山明松雪水明沙
赵崇鉘
山明松雪水明沙，一曲清溪着钓槎。
我已浮湛君漫浪，谩煎我水试君茶。
往体·积雪久不解
赵崇鉘
积雪久不解，下有希世珍。
志士緼袍间，苦心终不伸。
安得白日光，能照清夜颦。
白日
杂兴·日日西风坐石苔
赵崇鉘
日日西风坐石苔，手扪苍壁倚云开。
却来平地观空色，不信碧虚天际来。
平地
东风吹桃花
赵崇鉘
东风吹桃花，花光射春林。
相看秒媚娬，艳冶摇人心。
憩蝶下新绿，游鱼上清浔。
百年一须臾，冥观契飞沉。
百年
东溪夜泊
赵崇鉘
雪满汀洲风满林，霁光空澈夜深深。
推篷恰受梅花月，自喷横箫调楚吟。
梅花
壁间韵·雨又入帘风又斜
赵崇鉘
雨又入帘风又斜，东风吹客客思家。
浣纱西去谁家子，青绢围裙插杏花。
杏花
壁间韵·海棠开尽故清寒
赵崇鉘
海棠开尽故清寒，漠漠梨花暮色闲。
酒满绿樽愁满酒，醉凭枕障认巫山。
巫山
壁间韵·半髧婵娟垂两鸦
赵崇鉘
半髧婵娟垂两鸦，惊潮微隐宝簪斜。
客愁政自游丝乱，莫戴钗头百结花。
婵娟
癸卯除夕客中
赵崇鉘
膝下传觞事已非，瓣香千里隔庭闱。
摧心远忆新阡上，寂寂低松雪乍晞。
除夕
湖中·汀蒲猎猎起凉颸
赵崇鉘
汀蒲猎猎起凉颸，碧藕香中独立时。
机事两忘吾丧我，扁舟吟过水仙祠。
扁舟
简云卧·忆君心事如流水
赵崇鉘
忆君心事如流水，流向江头作暮潮。
想得潮平沙有雪，白铿铁版和吹箫。
流水
江上·清露初生红蓼秋
赵崇鉘
清露初生红蓼秋，爽风先到木兰舟。
钓丝不捲波痕稳，梦入芦花数白鸥。
芦花
答碧山·欲种梅花无古根
赵崇鉘
欲种梅花无古根，手移兰茁上瓷盆。
却忧偪仄伤兰性，自下清招为返魂。
梅花
答维溪·维溪插架三千轴
赵崇鉘
维溪插架三千轴，葺茝纫兰得自娱。
会须握手论活法，静看碧水生玄珠。
握手
大孤·大孤溶溶决青
赵崇鉘
大孤溶溶决青，小孤江色春冥冥。
隔江淮壖几千里，枯荻萧槮朔风起。
佳人何在遥相望，我无羽翼从君翔。
为君暗整真珠裳，绿蘅翠芷参差香。...
羽翼
梅·新阳斡坤轴
赵崇鉘
新阳斡坤轴，枯朽皆光荣。
棱层冰雪中，复见天地精。
姑射神所为，伯夷圣之清。
太白抱轗轲，灵均拥芳馨。
是子心魂间，不受纤芥萦。
独立万化先，皎皎非近名。
溪流监寒柯，游风吹落英。...
溪流
破褐·生松郁寒灰
赵崇鉘
生松郁寒灰，破褐出残絮。
童儿不耐烦，微吟起身去。
耐烦
青阳·青阳满芳蕤
赵崇鉘
青阳满芳蕤，流连度丘园。
眄睐不忍折，恐伤造物恩。
造物
往体·皓彩青云端
赵崇鉘
皓彩青云端，飞光落溟渤。
浑河与清沚，同受明月魄。
勿以清濁殊，天光本无隔。
天光
往体·志士惜流光
赵崇鉘
志士惜流光，游子念长道。
流光如奔霆，长路漫浩浩。
饥人忽梦饱，百忧愁倾倒。
真妄安足论，荣名以为宝。
流光
瓮天·不见瓮天人
赵崇鉘
不见瓮天人，但见石上字。
谁能负瓮去，夺我寥天思。
瓮破奚有余，瓮在奚不足。
吟作瓮天辞，摩挲石苔绿。
摩挲
狭斜·吴姬凌寒吹玉笛
赵崇鉘
吴姬凌寒吹玉笛，手强误作迟迟声。
却来抛眼调行客，中有二月东风情。
东风二月杨花满，伯劳朝啼芳思乱。
狭斜绣毂易为愁，解后相逢莫肠断。...
东风
仙思·水殿风清急景斜
赵崇鉘
水殿风清急景斜，灵君初下五云车。
碧罗宝扇双题字，记是谁人咏落花。
题字
晓起·雨漂窗纸湿成瑕
赵崇鉘
雨漂窗纸湿成瑕，风历瓷瓶卧枕沙。
晓起无悰饧粥冷，自添新水救梨花。
瓷瓶
雀·短翅遍斓贝花紫
赵崇鉘
短翅遍斓贝花紫，逐食飞行晓霜里。
只知嘴爪求自肥，肥甘累人心弗知。
天寒日暮向何处，前路多山慎勿去。
吴儿织网连素空，一落牢笼腥血红。...
牢笼
山间·山回雾气湿
赵崇鉘
山回雾气湿，生意鞠砰隐。
石道苔藓春，松花郁金粉。
松花
食化·海食多诡心
赵崇鉘
海食多诡心，豢食令人鲁。
山中食荠人，幽吟肺肠苦。
书事·东邻老翁寒不寐
赵崇鉘
东邻老翁寒不寐，百结悬鹑抆悲涕。
自云子孙学灌园，不识江湖与风水。
大儿里胥缚送州，小儿遁逃卒未休。
老夫忍饥特未死，犂耙典尽春无牛。
身为王民合徭役，运米操舟操不得。
江湖...
江湖
数日·数日东风欺病骨
赵崇鉘
数日东风欺病骨，侵凌晓色作轻寒。
客来坐久无谈柄，共看游丝上井栏。
谈柄
野园·野园对客无杯勺
赵崇鉘
野园对客无杯勺，共坐茅檐理钓车。
片月渐低风露冷，隔墙山鬼啸梨花。
夜坐·自炷芳萧读道书
赵崇鉘
自炷芳萧读道书，玄文豁落走龙鱼。
松梢露色挂北斗，一夜风前学步虚。
有赠·别意参差绕碧栏
赵崇鉘
别意参差绕碧栏，外头斜月逼人寒。
钩帘恐碍双栖鹊，乍可桃花隔雾看。
桃花
壮节亭二松
赵崇鉘
壮节亭前野碧滋，髯龙飞去忽经时。
只应黄犊苍藤路，尚有清泉白石知。
学诗·神仙不可学
赵崇鉘
神仙不可学，愿学长不死。
学诗如学仙，吞霞洁尘滓。
渚花流水香，烟霏暮山紫。
凉颸入修竹，一笑鸣绿绮。
学长
丫头岩·烟雨斑斓石藓春
赵崇鉘
烟雨斑斓石藓春，坠云谁梦宝花颦。
行人总被虚名误，到得倾城又误人。
虚名
月岩·玉丹仙蜕双飞翰
赵崇鉘
玉丹仙蜕双飞翰，便作琉璃世界看。
大地山河浑忘却，谩依桂树舞青鸾。
忘却
杂兴·潮平烟敛月明高
赵崇鉘
潮平烟敛月明高，霁宇涵空见羽毛。
我自无能君了了，樯杆独倚调离蚤。
无能
至后·愔愔云气绕江城
赵崇鉘
愔愔云气绕江城，至后寒轻讵可凭。
两日南风将雪信，床前蝙蝠夜翻灯。
蝙蝠
南内·已剪诸郎百虑轻
赵崇鉘
已剪诸郎百虑轻，骄儿长大又生狞。
只愁南内无归日，南内归来万古情。
颇爱·颇爱乐天齐物我
赵崇鉘
颇爱乐天齐物我，梦随吟赏洛中桥。
桃花细马载杨柳，半面春潮红未消。
杨柳
新堤·淡烟衰草雨丝丝
赵崇鉘
淡烟衰草雨丝丝，小醉微吟倒接篱。
吟到水西云影北，莞然一笑已无诗。

赵崇鉘的诗词名句全集
