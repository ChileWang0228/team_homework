诗人:李山甫
作品数目：83篇
朝代：唐代
诗人简介：李山甫，唐朝。生卒年不详。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。...
<<遣怀·长松埋涧底>> <<寓怀·万古交驰一片尘>> <<曲江·江色沉天万草齐>> <<山中答刘书记寓怀>> 
<<菊·篱下霜前偶得存>> <<读汉史·四百年间反复寻>> <<上元怀古·争帝图王德尽衰>> <<送职方王郎中吏部刘员外自太原郑相公幕继奉征书归省署>> 
<<寒食·柳带东风一向斜>> 

李山甫的诗词全集

遣怀·长松埋涧底
李山甫
长松埋涧底，郁郁未出原。孤云飞陇首，高洁不可攀。
古道贵拙直，时事不足言。莫饮盗泉水，无为天下先。
智者与愚者，尽归北邙山。唯有东流水，年光不暂闲。...
泉水
寓怀·万古交驰一片尘
李山甫
万古交驰一片尘，思量名利孰如身。长疑好事皆虚事，
却恐闲人是贵人。老逐少来终不放，辱随荣后直须匀。
劝君不用夸头角，梦里输赢总未真。...
名利
山中答刘书记寓怀
李山甫
贵门多冠冕，日与荣辱并。山中有独夫，笑傲出衰盛。
正直任天真，鬼神亦相敬。之子贲丘园，户牖松萝映。
骨将槁木齐，心同止水净。笔头指金波，座上横玉柄。
芙蓉出秋渚，绣段流清咏。高...
芙蓉
菊·篱下霜前偶得存
李山甫
篱下霜前偶得存，忍教迟晚避兰荪。也销造化无多力，
未受阳和一点恩。栽处不容依玉砌，要时还许上金尊。
陶潜殁后谁知己，露滴幽丛见泪痕。...
泪痕
上元怀古
李山甫
南朝天子爱风流，尽守江山不到头。总是战争收拾得，
却因歌舞破除休。尧行道德终无敌，秦把金汤可自由。
试问繁华何处有，雨苔烟草古城秋。...
金汤
曲江·江色沉天万草齐
李山甫
江色沉天万草齐，暖烟晴霭自相迷。蜂怜杏蕊细香落，
莺坠柳条浓翠低。千队国娥轻似雪，一群公子醉如泥。
斜阳怪得长安动，陌上分飞万马蹄。...
公子
古石砚·追琢他山石
李山甫
追琢他山石，方圆一勺深。抱真唯守墨，求用每虚心。
波浪因文起，尘埃为废侵。凭君更研究，何啻直千金。
尘埃
秋·傍雨依风冷渐匀
李山甫
傍雨依风冷渐匀，更凭青女事精神。来时将得几多雁，
到处愁他无限人。能被绿杨深懊恼，谩偎黄菊送殷勤。
邹家不用偏吹律，到底荣枯也自均。...
殷勤
又代孔明哭先主
李山甫
鲸鬣翻腾四海波，始将天意用干戈。尽驱神鬼随鞭策，
全罩英雄入网罗。提剑尚残吴郡国，垂衣犹欠魏山河。
鼎湖无路追仙驾，空使群臣泣血多。...
山河
曲江·南山低对紫云楼
李山甫
南山低对紫云楼，翠影红阴瑞气浮。一种是春长富贵，
大都为水也风流。争攀柳带千千手，间插花枝万万头。
独向江边最惆怅，满衣尘土避王侯。...
王侯
牡丹·邀勒春风不早开
李山甫
邀勒春风不早开，众芳飘后上楼台。数苞仙艳火中出，
一片异香天上来。晓露精神妖欲动，暮烟情态恨成堆。
知君也解相轻薄，斜倚阑干首重回。...
精神
代孔明哭先主
李山甫
忆昔南阳顾草庐，便乘雷电捧乘舆。酌量诸夏须平取，
期刻群雄待遍锄。南面未能成帝业，西陵那忍送宫车。
九疑山下频惆怅，曾许微臣水共鱼。...
惆怅
上元怀古·争帝图王德尽衰
李山甫
争帝图王德尽衰，骤兴驰霸亦何为。君臣都是一场笑，
家国共成千载悲。排岸远樯森似槊，落波残照赫如旗。
今朝城上难回首，不见楼船索战时。...
残照
贫女·平生不识绣衣裳
李山甫
平生不识绣衣裳，闲把荆钗亦自伤。镜里只应谙素貌，
人间多自信红妆。当年未嫁还忧老，终日求媒即道狂。
两意定知无说处，暗垂珠泪湿蚕筐。...
终日
司天台·拂云朱槛捧昭回
李山甫
拂云朱槛捧昭回，静对铜浑水镜开。太史只知频奏瑞，
苍生无计可防灾。景公进德星曾退，汉帝推诚日为回。
何事旷官全不语，好天良月锁高台。...
高台
方干隐居
李山甫
咬咬嘎嘎水禽声，露洗松阴满院清。溪畔印沙多鹤迹，
槛前题竹有僧名。问人远岫千重意，对客闲云一片情。
早晚尘埃得休去，且将书剑事先生。...
早晚
贺友人及第
李山甫
得水蛟龙失水鱼，此心相对两何如。敢辞今日须行卷，
犹喜他年待荐书。松桂也应情未改，萍蓬争奈迹还疏。
春风不见寻花伴，遥向青云泥子虚。...
春风
山中依韵答刘书记见赠
李山甫
幽居少人事，三径草不开。隐几虚室静，闲云入坐来。
至道非内外，讵言才不才。宝月当秋空，高洁无纤埃。
心灭百虑减，诗成万象回。亦有吾庐在，寂寞旧山隈。
从容未归去，满地生青苔。谢...
心胆
赠徐三十
李山甫
春满南宫白日长，夜来新值锦衣郎。朱排六相助神耸，
玉衬一厅侵骨凉。砌竹拂袍争草色，庭花飘艳妒兰香。
从今不羡乘槎客，曾到三星列宿傍。...
三星
谒翰林刘学士不遇
李山甫
梦绕清华宴地深，洞宫横锁晓沉沉。鹏飞碧海终难见，
鹤入青霄岂易寻。六尺羁魂迷定止，两行愁血谢知音。
平生只耻凌风翼，随得鸣珂上禁林。...
知音
阴地关崇徽公主手迹
李山甫
一拓纤痕更不收，翠微苍藓几经秋。谁陈帝子和番策，
我是男儿为国羞。寒雨洗来香已尽，澹烟笼着恨长留。
可怜汾水知人意，旁与吞声未忍休。...
可怜
题慈云寺僧院
李山甫
帝城深处寺，楼殿压秋江。红叶去寒树，碧峰来晓窗。
烟霞生净土，苔藓上高幢。欲问吾师语，心猿不肯降。
上高
松·地耸苍龙势抱云
李山甫
地耸苍龙势抱云，天教青共众材分。孤标百尺雪中见，
长啸一声风里闻。桃李傍他真是佞，藤萝攀尔亦非群。
平生相爱应相识，谁道修篁胜此君。...
藤萝
读汉史·四百年间反复寻
李山甫
四百年间反复寻，汉家兴替好沾襟。每逢奸诈须挪手，
真遇英雄始醒心。王莽弄来曾半破，曹公将去便平沉。
当时虚受君恩者，谩向青编作鬼林。...
百年
隋堤柳·曾傍龙舟拂翠华
李山甫
曾傍龙舟拂翠华，至今凝恨倚天涯。但经春色还秋色，
不觉杨家是李家。背日古阴从北朽，逐波疏影向南斜。
年年只有晴风便，遥为雷塘送雪花。...
雪花
送职方王郎中吏部刘员外自太原郑相公幕继奉征书归省署
李山甫
双凤衔书次第飞，玉皇催促列仙归。云开日月临青琐，
风卷烟霞上紫微。莲影一时空俭府，兰香同处扑尧衣。
此生长扫朱门者，每向人间梦粉闱。...
生长
寒食·柳带东风一向斜
李山甫
柳带东风一向斜，春阴澹澹蔽人家。有时三点两点雨，
到处十枝五枝花。万井楼台疑绣画，九原珠翠似烟霞。
年年今日谁相问，独卧长安泣岁华。...
珠翠
落花·落拓东风不借春
李山甫
落拓东风不借春，吹开吹谢两何因。当时曾见笑筵主，
今日自为行路尘。颜色却还天上女，馨香留与世间人。
明年寒食重相见，零泪无端又满巾。...
馨香
赴举别所知
李山甫
腰剑囊书出户迟，壮心奇命两相疑。麻衣尽举一双手，
桂树只生三两枝。黄祖不怜鹦鹉客，志公偏赏麒麟儿。
叔牙忧我应相痛，回首天涯寄所思。...
麒麟
赋得寒月寄齐已
李山甫
松下清风吹我襟，上方钟磬夜沉沉。已知庐岳尘埃绝，
更忆寒山雪月深。高谢万缘消祖意，朗吟千首亦师心。
岂知名出遍诸夏，石上栖禅竹影侵。...
知名
题李员外厅
李山甫
石砌蛩吟响，草堂人语稀。道孤思绝唱，年长渐知非。
名利终成患，烟霞亦可依。高丘松盖古，闲地药苗肥。
猿鸟啼嘉景，牛羊傍晚晖。幽栖还自得，清啸坐忘机。
爱彼人深处，白云相伴归。...
名利
禅林寺作寄刘书记
李山甫
坐近松风骨自寒，茅斋直拶白雪边。玄关不闭何人到，
此事谁论在佛先。天竺老师留一句，曹溪行者答全篇。
今朝林下忘言说，强把新诗寄谪仙。...
天竺
山中病后作
李山甫
卧病厌厌三伏尽，商飙初自水边来。高峰枯槁骨偏峭，
野树扶疏叶未摧。时序追牵从鬓改，蝉声酸急是谁催。
云门不闭全无事，心外沉然一聚灰。...
高峰
下第献所知
李山甫
偶向江头别钓矶，等闲经岁与心违。虚教六尺受辛苦，
枉把一身忧是非。青桂本来无欠负，碧霄何处有因依。
春风不用相催促，回避花时也解归。...
催促
赠宿将·校猎燕山经几春
李山甫
校猎燕山经几春，雕弓白羽不离身。
年来马上浑无力，望见飞鸿指似人。
无力
蒲关西道中作
李山甫
国东王气凝蒲关，楼台帖出晴空间。紫烟横捧大舜庙，
黄河直打中条山。地锁咽喉千古壮，风传歌吹万家闲。
来来去去身依旧，未及潘年鬓已斑。...
风传
蜀中寓怀
李山甫
千里烟霞锦水头，五丁开得也风流。春装宝阙重重树，
日照仙州万万楼。蛙似公孙虽不守，龙如诸葛亦须休。
此中无限英雄鬼，应对江山各自羞。...
诸葛
贺邢州卢员外
李山甫
紫泥飞诏下金銮，列象分明世仰观。北省谏书藏旧草，
南宫郎署握新兰。春归凤沼恩波暖，晓入鸳行瑞气寒。
偏是此生栖息者，满衣零泪一时干。...
栖息
赠弹琴李处士
李山甫
情知此事少知音，自是先生枉用心。世上几时曾好古，
人前何必更沾襟。致身不似笙竽巧，悦耳宁如郑卫淫。
三尺焦桐七条线，子期师旷两沉沉。...
沉沉
山中览刘书记新诗
李山甫
记室新诗相寄我，蔼然清绝更无过。溪风满袖吹骚雅，
岩瀑无时滴薜萝。云外山高寒色重，雪中松苦夜声多。
静酬嘉唱对幽景，苍鹤羸栖古木柯。...
高寒
寄卫别驾
李山甫
晓屐归来岳寺深，尝思道侣会东林。昏沉天竺看经眼，
萧索净名老病心。云盖数重横陇首，苔花千点遍松阴。
知君超达悟空旨，三径闲行抱素琴。...
天竺
风·喜怒寒暄直不匀
李山甫
喜怒寒暄直不匀，终无形状始无因。能将尘土平欺客，
爱把波澜枉陷人。飘乐递香随日在，绽花开柳逐年新。
深知造化由君力，试为吹嘘借与春。...
逐年
月·狡兔顽蟾死复生
李山甫
狡兔顽蟾死复生，度云经汉澹还明。夜长虽耐对君坐，
年少不禁随尔行。玉桂影摇乌鹊动，金波寒注鬼神惊。
人间半被虚抛掷，唯向孤吟客有情。...
鬼神
送李秀才入
李山甫
弱柳贞松一地栽，不因霜霰自难媒。书生只是平时物，
男子争无乱世才。铁马已随红旆去，同人犹着白衣来。
到头功业须如此，莫为初心首重回。...
白衣
送蕲州裴员外
李山甫
正作南宫第一人，暂随霓旆怆离群。晓从阙下辞天子，
春向江头待使君。五马尚迷青琐路，双鱼犹惹翠兰芬。
明朝无路寻归处，禁树参差隔紫云。...
参差
寒食·风烟放荡花披猖
李山甫
风烟放荡花披猖，秋千女儿飞短墙。绣袍驰马拾遗翠，
锦袖斗鸡喧广场。天地气和融霁色，池台日暖烧春光。
自怜尘土无他事，空脱荷衣泥醉乡。...
春光
下第卧疾卢员外召游曲江
李山甫
眼前何事不伤神，忍向江头更弄春。桂树既能欺贱子，
杏花争肯采闲人。麻衣未掉浑身雪，皂盖难遮满面尘。
珍重列星相借问，嵇康慵病也天真。...
满面
早春微雨
李山甫
怪来莺蝶似凝愁，不觉看花暂湿头。疏影未藏千里树，
远阴微翳万家楼。青罗舞袖纷纷转，红脸啼珠旋旋收。
岁旱且须教济物，为霖何事爱风流。...
纷纷
答刘书记见赠
李山甫
吟近秋光思不穷，酷探骚雅愧无功。茫然心苦千篇拙，
暝坐神凝万象空。月上开襟当北户，竹边回首揖西风。
知音频有新诗赠，白雪纷纷落郢中。...
回首
刘员外寄移菊
李山甫
秋来缘树复缘墙，怕共平芜一例荒。颜色不能随地变，
风流唯解逐人香。烟含细叶交加碧，露拆寒英次第黄。
深谢栽培与知赏，但惭终岁待重阳。...

李山甫的诗词名句全集
