诗人:张蠙
作品数目：101篇
朝代：唐代
诗人简介：张蠙（生卒年不详），字象文，清河（今河北省清河县）人。生卒年、生平事迹均不详，约唐哀帝天复初前后在世。乾宁二年，（公元895年）登进士第。唐懿宗咸通（860-874）年间，与许棠、张乔、...
<<送徐州薛尚书>> <<逢漳州崔使君北归>> <<乱中寄友人>> <<宿开照寺光泽上人院>> 
<<郑毂补阙山松>> <<登单于台>> <<夏日题老将林亭>> <<寄友人·恋道欲何如>> 
<<和崔监丞春游郑仆射东园>> 

张蠙的诗词全集

别后寄友生
张蠙
上马如飞鸟，飘然隔去尘。共看今夜月，独作异乡人。
就养江南熟，移居井赋新。襄阳曾卜隐，应与孟家邻。
移居
边庭送别
张蠙
一生虽达理，远别亦相悲。白发无修处，青松有老时。
暮烟传戍起，寒日隔沙垂。若是长安去，何难定后期。
长安
十五夜与友人对月
张蠙
每到月圆思共醉，不宜同醉不成欢。
一千二百如轮夜，浮世谁能得尽看。
五夜
送徐州薛尚书
张蠙
上将出儒中，论诗拟立功。州从禹后别，军自汉来雄。
远驿销寒日，严城肃暮空。龙颜有遗庙，犹得奠英风。
立功
登单于台
张蠙
边兵春尽回，独上单于台。
白日地中出，黄河天外来。
沙翻痕似浪，风急响疑雷。
欲向阴关度，阴关晓不开。
黄河
夏日题老将林亭
张蠙
百战功成翻爱静，侯门渐欲似仙家。
墙头雨细垂纤草，水面风回聚落花。
井放辘轳闲浸酒，笼开鹦鹉报煎茶。
几人图在凌烟阁，曾不交锋向塞沙。...
鹦鹉
送缙云尉
张蠙
释褐从仙尉，之官兴若何。去程唯水石，公署在云萝。
野饭楼中迥，晴峰案上多。三年罢趋府，应更战高科。
公署
送友人归武陵
张蠙
闻近桃源住，无村不是花。戍旗招海客，庙鼓集江鸦。
别岛垂橙实，闲田长荻芽。游秦未得意，看即更离家。
桃源
新竹·新鞭暗入庭
张蠙
新鞭暗入庭，初长两三茎。不是他山少，无如此地生。
垂梢丛上出，柔叶箨间成。何用高唐峡，风枝扫月明。
高唐
长安春望·明时不敢卧烟霞
张蠙
明时不敢卧烟霞，又见秦城换物华。残雪未销双凤阙，
新春已发五侯家。甘贫只拟长缄酒，忍病犹期强采花。
故国别来桑柘尽，十年兵践海西艖。...
海西
投翰林张侍郎
张蠙
举家贫拾海边樵，来认仙宗在碧霄。丹穴虽无凡羽翼，
灵椿还向细枝条。九衢马识他门少，十载身辞故国遥。
愿与吾君作霖雨，且应平地活枯苗。...
平地
古战场·荒骨潜销垒已平
张蠙
荒骨潜销垒已平，汉家曾说此交兵。
如何万古冤魂在，风雨时闻有战声。
冤魂
经范蠡旧居
张蠙
一变姓名离百越，越城犹在范家无。
他人不见扁舟意，却笑轻生泛五湖。
扁舟
逢漳州崔使君北归
张蠙
在郡多殊称，无人不望回。离城携客去，度岭担猿来。
障写经冬蕊，瓶缄落暑梅。长安有归宅，归见锁青苔。
青苔
乱中寄友人
张蠙
别来难觅信，何处避艰危。鬓黑无多日，尘清是几时。
人情将厌武，王泽即兴诗。若便怀深隐，还应圣主知。
艰危
宿开照寺光泽上人院
张蠙
静室谭玄旨，清宵独细听。真身非有像，至理本无经。
钟定遥闻水，楼高别见星。不教人触秽，偏说此山灵。
光泽
郑毂补阙山松
张蠙
心将积雪欺，根与白云离。远寄僧犹忆，高看鹤未知。
影交新长叶，皴匝旧生枝。多少同时种，深山不得移。
深山
寄友人·恋道欲何如
张蠙
恋道欲何如，东西远索居。长疑即见面，翻致久无书。
甸麦深藏雉，淮苔浅露鱼。相思不我会，明月几盈虚。
浅露
和崔监丞春游郑仆射东园
张蠙
春兴随花尽，东园自养闲。不离三亩地，似入万重山。
白鸟穿萝去，清泉抵石还。岂同秦代客，无位隐商山。
过萧关·出得萧关北
张蠙
出得萧关北，儒衣不称身。陇狐来试客，沙鹘下欺人。
晓戍残烽火，晴原起猎尘。边戎莫相忌，非是霍家亲。
烽火
盆池·圆内陶化功
张蠙
圆内陶化功，外绝众流通。选处离松影，穿时减药丛。
别疑天在地，长对月当空。每使登门客，烟波入梦中。
烟波
野泉·远出白云中
张蠙
远出白云中，长年听不同。清声萦乱石，寒色入长空。
挂壁聊成雨，穿林别起风。温泉非尔数，源发在深空。
温泉
送成州牧
张蠙
清时为塞郡，自古有儒流。素望知难惬，新恩且用酬。
犬牙连蜀国，兵额贯秦州。只作三年别，谁能听邑留。
犬牙
蓟北书事
张蠙
度碛如经海，茫然但见空。戍楼承落日，沙塞碍惊蓬。
暑过燕僧出，时平虏客通。逢人皆上将，谁有定边功。
落日
贻曹郎中
张蠙
所作高前古，封章自曲台。细看明主意，终用出人才。
省印寻僧锁，书楼领鹤开。南山有旧友，时向白云来。
主意
送董卿赴台州
张蠙
九陌除书出，寻僧问海城。家从中路挈，吏隔数州迎。
夜蚌侵灯影，春禽杂橹声。开图见异迹，思上石桥行。
中路
送友人赴泾州幕
张蠙
杏园沉饮散，荣别就佳招。日月相期尽，山川独去遥。
府楼明蜀雪，关碛转胡雕。纵有烟尘动，应随上策销。
烟尘
云朔逢山友
张蠙
会面却生疑，居然似梦归。塞深行客少，家远识人稀。
战马分旗牧，惊禽曳箭飞。将军虽异礼，难便脱麻衣。
将军
边游别友人
张蠙
欲别不止泪，当杯难强歌。家贫随日长，身病涉寒多。
雨雪迷燕路，田园隔楚波。良时未自致，归去欲如何。
田园
将之京师留别亲友
张蠙
达命何劳问，西游且自期。至公如有日，知我岂无时。
野迥蝉相答，堤长柳对垂。酣歌一举袂，明发不堪思。
亲友
赠别山友
张蠙
从容无限意，不独为离群。年长惊黄叶，时清厌白云。
旧山回马见，寒瀑别家闻。相与存吾道，穷通各自分。
相与
途次绩溪先寄陈明府
张蠙
入境风烟好，幽人不易传。新居多是客，旧隐半成仙。
山断云冲骑，溪长柳拂船。何当许过县，闻有箧中篇。
新居
哭建州李员外
张蠙
诗名不易出，名出又何为。捷到重科早，官终一郡卑。
素风无后嗣，遗迹有生祠。自罢羊公市，溪猿哭旧时。
遗迹
吊孟浩然
张蠙
每每樵家说，孤坟亦夜吟。若重生此世，应更苦前心。
名与襄阳远，诗同汉水深。亲栽鹿门树，犹盖石床阴。
汉水
送友人及第归
张蠙
家林沧海东，未晓日先红。作贡诸蕃别，登科几国同。
远声鱼呷浪，层气蜃迎风。乡俗稀攀桂，争来问月宫。
迎风
次韵和友人冬月书斋
张蠙
四季多花木，穷冬亦不凋。薄冰行处断，残火睡来消。
象版签书帙，蛮藤络酒瓢。公卿有知己，时得一相招。
公卿
过山家·避暑得探幽
张蠙
避暑得探幽，忘言遂久留。云深窗失曙，松合径先秋。
响谷传人语，鸣泉洗客愁。家山不在此，至此可归休。
久留
宿山驿·驿在千峰里
张蠙
驿在千峰里，寒宵独此身。古坟时见火，荒壁悄无邻。
月白翻惊鸟，云闲欲就人。只应明日鬓，更与老相亲。
月白
宿山寺·中峰半夜起
张蠙
中峰半夜起，忽觉有青冥。此界自生雨，上方犹有星。
楼高钟尚远，殿古像多灵。好是潺湲水，房房伴诵经。
半夜
题紫阁院
张蠙
上方人海外，苔径上千层。洞壑有灵药，房廊无老僧。
古岩雕素像，乔木挂寒灯。每到思修隐，将回苦不能。
乔木
白菊·秋天木叶干
张蠙
秋天木叶干，犹有白花残。举世稀栽得，豪家却画看。
片苔相应绿，诸卉独宜寒。几度携佳客，登高欲折难。
相应
丛苇·丛丛寒水边
张蠙
丛丛寒水边，曾折打鱼船。忽与亭台近，翻嫌岛屿偏。
花明无月夜，声急正秋天。遥忆巴陵渡，残阳一望烟。
秋天
和友人送赵能卿东归
张蠙
一第时难得，归期日已过。相看玄鬓少，共忆白云多。
楚阔天垂草，吴空月上波。无人不有遇，之子独狂歌。
送人归南中
张蠙
有家谁不别，经乱独难寻。远路波涛恶，穷荒雨雾深。
烧惊山象出，雷触海鳌沉。为问南迁客，何人在瘴林。
波涛
塞下曲·边事多更变
张蠙
边事多更变，天心亦为忧。胡兵来作寇，汉将也封侯。
夜烧冲星赤，寒尘翳日愁。无门展微略，空上望西楼。
边将·历战燕然北
张蠙
历战燕然北，功高剑有威。闻名外国惧，轻命故人稀。
角怨星芒动，尘愁日色微。从为汉都护，未得脱征衣。
闻名
边将·按剑立城楼
张蠙
按剑立城楼，西看极海头。承家为上将，开地得边州。
碛迥兵难伏，天寒马易收。胡风一度猎，吹裂锦貂裘。
城楼
朔方书事
张蠙
秋尽角声苦，逢人唯荷戈。城池向陇少，岐路出关多。
雁远行垂地，烽高影入河。仍闻黑山寇，又觅汉家和。
远行
经荒驿·古驿成幽境
张蠙
古驿成幽境，云萝隔四邻。夜灯移宿鸟，秋雨禁行人。
废巷荆丛合，荒庭虎迹新。昔年经此地，终日是红尘。
终日
赠栖白大师
张蠙
剃发得时名，僧应别应星。偶题皆有诏，闲论便成经。
扫叶寒烧鼎，融冰晓注瓶。长因内斋出，多客叩禅扃。

张蠙的诗词名句全集
几人图在凌烟阁，曾不交锋向塞沙。 张蠙。  <<夏日题老将林亭>> 

夏日题老将林亭。 边兵春尽回，独上单于台。 张蠙。  <<登单于台>> 

登单于台。 白日地中出，黄河天外来。 张蠙。  <<登单于台>> 

登单于台。 沙翻痕似浪，风急响疑雷。 张蠙。  <<登单于台>> 

登单于台。 欲向阴关度，阴关晓不开。 张蠙。  <<登单于台>> 

登单于台。 百战功成翻爱静，侯门渐欲似仙家。 张蠙。  <<夏日题老将林亭>> 

夏日题老将林亭。 墙头雨细垂纤草，水面风回聚落花。 张蠙。  <<夏日题老将林亭>> 

夏日题老将林亭。 井放辘轳闲浸酒，笼开鹦鹉报煎茶。 张蠙。  <<夏日题老将林亭>> 

