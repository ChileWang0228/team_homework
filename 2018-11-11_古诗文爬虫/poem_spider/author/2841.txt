诗人:席羲叟
作品数目：10篇
朝代：宋代
诗人简介：席羲叟，太宗时知衢州。见清乾隆《浙江通志》卷一一五《职官志》。今录诗十首。
<<处处可人>> <<独坐·几槛虚明不著埃>> <<对换·绝景频因警句夸>> <<风雷大作>> 
<<解衣磐·林宗乌帻任欹倾>> <<久病便觉清快>> <<满园秋香>> <<凭栏看花>> 
<<小雨垂帘就寝>> 

席羲叟的诗词全集

对换·绝景频因警句夸
席羲叟
绝景频因警句夸，莫传俚耳便纷拿。
须知味道耽岩穴，志意难将富贵加。
须知
处处可人
席羲叟
陂塘五月迎秋爽，脩竹成阴一径开。
俗客自应惭到此，幽深雅称杖藜来。
幽深
独坐·几槛虚明不著埃
席羲叟
几槛虚明不著埃，忘机鸥鸟自飞来。
北窗高卧羲皇世，九陌红尘安在哉。
红尘
风雷大作
席羲叟
坐听风雷起空谷，俄看四面野云生。
道人不作英雄气，可笑当年失箸惊。
英雄
解衣磐·林宗乌帻任欹倾
席羲叟
林宗乌帻任欹倾，缓带荷风拂面清。
城市轮蹄闹如织，飘然从此便登瀛。
城市
久病便觉清快
席羲叟
内熟先从一念收，浩然勿药更何求。
西山故自朝来爽，政不惊人语不休。
满园秋香
席羲叟
黄金匀揉万英开，步绕清芬过砌台。
一笑欣然超鼻观，知公曾到月中来。
月中
凭栏看花
席羲叟
湖光空阔水天秋，翠盖红衣永日留。
惟有诗情磨不尽，碧云吟就喜汤休。
空阔
小雨垂帘就寝
席羲叟
篆香如雾细萦帘，始信壶中别有天。
客舍黄粱今熟否，邯郸无梦梦游仙。
邯郸
欲归甫留
席羲叟
度堑昏鸦接翅稀，断霞相映雾山微。
驺车不用飞青盖，试作山翁倒载归。

席羲叟的诗词名句全集
