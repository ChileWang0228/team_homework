诗人:沈野
作品数目：20篇
朝代：清代
诗人简介：沈野，字从先，是中国清朝吴县人，擅长制作印章，手艺精湛。著有印谈。铅椠之暇，惟以印章自娱，每作一印，不即动手，以章法字法，往复踌躇，至眉睫间隐隐见之，宛然是一古印，然后乘兴下...
<<怀王澄伯卧病>> <<秋日田家>> <<寄陈履吉>> <<斜塘招星甫>> 
<<寒食·惊心芳草上河桥>> <<秋日寄豫诚>> <<古诗·东家善枕席>> <<寄顾世叔>> 
<<赠殷山人·鹿门高卧寂无哗>> 

沈野的诗词全集

赠殷山人·鹿门高卧寂无哗
沈野
鹿门高卧寂无哗，户外青山郭外斜。
妇解绣花君解画，玉窗闲坐斗新茶。
绣花
秋日田家
沈野
为爱田家乐，看禾到野频。
不关人共弃，自觉此堪亲。
暮雨溪鱼长，秋风树果新。
主人村酿好，长啸倒纶巾。
秋风
寒食·惊心芳草上河桥
沈野
惊心芳草上河桥，雨后推窗见柳条。
厨下从来烟火少，不知寒食是今朝。
烟火
古诗·东家善枕席
沈野
东家善枕席，西家供织作。
东家喜月上，西家忧日落。
日月同在天，忧喜一何殊。
借问东家女，妾有何不如。
东家
寄顾世叔
沈野
弹铗无鱼归未期，他乡风雨倍凄其。
那堪枕上鸡声起，绝似楼头话别时。
话别
短歌行·推弦拂柱
沈野
推弦拂柱，歌我浩曲。
浩曲未歌，肠中踯躅。
青青前溪，可鉴光仪。
他心自喜，我心自悲。
河中有船，不载客还。
尊中有酒，不令客欢。
栖栖何者，归以为期。
絺衣生虱，鞋袜多泥。
世人结交...
报恩
怀王澄伯卧病
沈野
落红寒食渐纷纷，强自携尊对夕曛。
春到马卿偏卧病，径开羊仲正离群。
林风几处邀歌扇，花雨千家扑舞裙。
何事与君俱伏枕，莺声唤友不堪闻。...
寒食
寄陈履吉
沈野
故人闽海结茅堂，海上相思更渺茫。
地气未春先见草，山风迎腊不飞霜。
林深采药窥猿啸，田熟开书觉稻香。
我欲移家同避世，可能白发老沧浪。...
沧浪
斜塘招星甫
沈野
新芋肥鸡菊正黄，君来定拟醉千觞。
田家村巷都相似，须识门前两绿杨。
秋日寄豫诚
沈野
芙容渐摇落，之子旷佳期。
日暮孤鸿度，天寒促织悲。
黄粮舂北舍，红叶绕东篱。
正是登高候，无由共酒卮。
红叶
赠吴少君
沈野
一瓢将一杖，随地掩柴扉。
课仆磨长剑，教儿制短衣。
诗留闲寺遍，梦入故乡稀。
邂逅还成别，天寒何处归。
故乡
子夜歌·门有车马客
沈野
门有车马客，姊妹易衣裳。
侬有好颜色，那在红粉妆。
颜色
寄书曲·行人促家信
沈野
行人促家信，把笔倚前轩。
书紥经姑手，闲情不敢言。
家信
采莲曲·解道芙容胜妾容
沈野
解道芙容胜妾容，故来江上采芙蓉。
檀郎何事偏无赖，不看芙蓉却看侬。
芙蓉
春日小斋
沈野
社日方过花正肥，闲庭亦自长苔衣。
柴扉暂启元无事，恐有梁间燕子归。
燕子
汪长文张成叔北上便道见访
沈野
乌皮几净映莓苔，卧病柴扉昼不开。
庭树叶齐花尽落，屋梁尘动燕初回。
黄金散后青山在，三径荒时二仲来。
借问一尊留茂苑，何如并马向燕台？...
柴扉
边词·塞上风高猎马稀
沈野
塞上风高猎马稀，天山六月雪花飞。
闺人不解征人苦，直到隆冬始寄衣。
直到
团扇郎·皎皎合欢扇
沈野
皎皎合欢扇，郎持赠所欢。
本欲图亲近，翻掩桃花颜。
亲近
柬李茂才
沈野
风雨朝来罢灌园，东篱散发望郊原。
林深如在青山里，忘却君家住对门。
忘却
冬日田家
沈野
腊月江村霜雪凝，蓬蒿零落绕垂藤。
床头浊酒迎寒尽，屋后高丘候日登。
古岸人喧看野烧，小桥船发打河冰。
少年结束将何事，共向东皋赌放鹰。...

沈野的诗词名句全集
