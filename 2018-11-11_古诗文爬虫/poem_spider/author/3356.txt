诗人:丁师正
作品数目：4篇
朝代：宋代
诗人简介：丁师正，号竹岩，与陶梦桂有交（《平塘集》卷三附有丁挽陶诗）。今录诗五首。
<<挽故和容州朝请陶公>> <<请陶公·万影奔朝市>> <<请陶公·苦硬黄花节>> <<请陶公·揖坐楼头夜>> 


丁师正的诗词全集

挽故和容州朝请陶公
丁师正
嚼得菜根断，诗寒骨更臞。
爱民心雪白，报国鬓霜估。
仕久衣长破，归来屋亦无。
全家寄僧舍，冰冻折吟须。
报国
请陶公·万影奔朝市
丁师正
万影奔朝市，归山见一人。
青云莫相附，白云不生尘。
暖日眠松石，凉风岸葛巾。
依然旧原宪，猿鹤伴清贫。
清贫
请陶公·苦硬黄花节
丁师正
苦硬黄花节，霜枝香更清。
乾坤一庞老，今古两渊明。
白玉难重见，孤冰不复清。
梦中期会面，雪涕话平生。
白玉
请陶公·揖坐楼头夜
丁师正
揖坐楼头夜，酒杯生菜盘。
交情三月暮，细雨一灯寒。
谈笑响如在，赓酬墨未乾。
死生千古别，西日照阑干。

丁师正的诗词名句全集
