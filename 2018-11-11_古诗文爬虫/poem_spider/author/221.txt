诗人:张继
作品数目：46篇
朝代：唐代
诗人简介：张继（生卒年不详）字懿孙，汉族，湖北襄州（今湖北襄阳）人。唐代诗人，生平事迹不详，约公元753年前后在世，与刘长卿为同时代人。据诸家记录，仅知他是约天宝十二年（约公元七五三年）...
<<枫桥夜泊>> <<郢城西楼吟>> <<登丹阳楼>> <<春夜皇甫冉宅欢宴>> 
<<会稽秋晚奉呈于太守>> <<题严陵钓台>> <<清明日自西午桥至瓜岩村有怀>> <<洛阳作·洛阳天子县>> 
<<晚次淮阳>> 

张继的诗词全集

枫桥夜泊
张继
月落乌啼霜满天，江枫渔父对愁眠。
姑苏城外寒山寺，夜半钟声到客船。
夜半
晚次淮阳
张继
微凉风叶下，楚俗转清闲。候馆临秋水，郊扉掩暮山。
月明潮渐近，露湿雁初还。浮客了无定，萍流淮海间。
淮海
九日巴丘杨公台上宴集
张继
 凄凄霜日上高台，水国秋凉客思哀。万叠银山寒浪起，
一行斜字早鸿来。谁家捣练孤城暮，何处题衣远信回。
江汉路长身不定，菊花三笑旅怀开。...
菊花
会稽郡楼雪霁
张继
江城昨夜雪如花，郢客登楼齐望华。夏禹坛前仍聚玉，
西施浦上更飞沙。帘栊向晚寒风度，睥睨初晴落景斜。
数处微明销不尽，湖山清映越人家。...
睥睨
奉送王相公赴幽州
张继
黄阁开帏幄，丹墀拜冕旒。位高汤左相，权总汉诸侯。
不改周南化，仍分赵北忧。双旌过易水，千骑入幽州。
塞草连天暮，边风动地愁。无因随远道，结束佩吴钩。...
连天
重经巴丘
张继
昔年高接李膺欢，日泛仙舟醉碧澜。诗句乱随青草落，
酒肠俱逐洞庭宽。浮生聚散云相似，往事冥微梦一般。
今日片帆城下去，秋风回首泪阑干。...
往事
游灵岩
张继
灵岩有路入烟霞，台殿高低释子家。风满回廊飘坠叶，
水流绝涧泛秋花。青松阅世风霜古，翠竹题诗岁月赊。
谁谓无生真可学，山中亦自有年华。...
岁月
郢城西楼吟
张继
连山尽塞水萦回，山上戍门临水开。珠帘直下一百丈，
日暖游鳞自相向。昔人爱险闭层城，今人复爱闲江清。
沙洲枫岸无来客，草绿花开山鸟鸣。...
开山
清明日自西午桥至瓜岩村有怀
张继
晚霁龙门雨，春生汝穴风。鸟啼官路静，花发毁垣空。
鸣玉惭时辈，垂丝学老翁。旧游人不见，惆怅洛城东。
老翁
洛阳作·洛阳天子县
张继
洛阳天子县，金谷石崇乡。草色侵官道，花枝出苑墙。
书成休逐客，赋罢遂为郎。贫贱非吾事，西游思自强。
贫贱
送窦十九判官使江南
张继
游客淹星纪，裁诗炼土风。今看乘传去，那与问津同。
南郡迎徐子，临川谒谢公。思归一惆怅，于越古亭中。
临川
江上送客游庐山
张继
楚客自相送，沾裳春水边。晚来风信好，并发上江船。
花映新林岸，云开瀑布泉。惬心应在此，佳句向谁传。
瀑布
酬张二十员外前国子博士窦叔向
张继
故交日零落，心赏寄何人。幸与冯唐遇，心同迹复亲。
语言未终夕，离别又伤春。结念湓城下，闻猿诗兴新。
离别
冯翊西楼
张继
城上西楼倚暮天，楼中归望正凄然。近郭乱山横古渡，
野庄乔木带新烟。北风吹雁声能苦，远客辞家月再圆。
陶令好文常对酒，相招那惜醉为眠。...
远客
送邹判官往陈留
张继
齐宋伤心地，频年此用兵。女停襄邑杼，农废汶阳耕。
国使乘轺去，诸侯拥节迎。深仁荷君子，薄赋恤黎氓。
火燎原犹热，波摇海未平。应将否泰理，一问鲁诸生。...
君子
酬李书记校书越城秋夜见赠
张继
东越秋城夜，西人白发年。寒城警刁斗，孤愤抱龙泉。
凤辇栖岐下，鲸波斗洛川。量空海陵粟，赐乏水衡钱。
投阁嗤扬子，飞书代鲁连。苍苍不可问，余亦赋思玄。...
扬子
感怀·调与时人背
张继
调与时人背，心将静者论。
终年帝城里，不识五侯门。
终年
阊门即事
张继
耕夫召募逐楼船，春草青青万顷田。
试上吴门窥郡郭，清明几处有新烟。
清明
安公房问法
张继
流年一日复一日，世事何时是了时。
试向东林问禅伯，遣将心地学琉璃。
心地
上清词
张继
紫阳宫女捧丹砂，王母令过汉帝家。
春风不肯停仙驭，却向蓬莱看杏花。
杏花
褚主簿宅会毕庶子钱员外郎使君
张继
开瓮腊酒熟，主人心赏同。
斜阳疏竹上，残雪乱山中。
更喜宣城印，朝廷与谢公。
朝廷
人日代客子是日立春
张继
人日兼春日，长怀复短怀。
遥知双彩胜，并在一金钗。
彩胜
饮李十二宅
张继
重门敞春夕，灯烛霭余辉。
醉我百尊酒，留连夜未归。
连夜
山家·板桥人渡泉声
张继
板桥人渡泉声，茅檐日午鸡鸣。
莫嗔焙茶烟暗，却喜晒谷天晴。
平生
归山·心事数茎白发
张继
心事数茎白发，生涯一片青山。
空林有雪相待，古道无人独还。
生涯
金谷园·彩楼歌馆正融融
张继
彩楼歌馆正融融，一骑星飞锦帐空。
老尽名花春不管，年年啼鸟怨东风。
东风
邮亭·云淡山横日欲斜
张继
云淡山横日欲斜，邮亭下马对残花。
自从身逐征西府，每到开时不在家。
邮亭
宿白马寺
张继
白马驮经事已空，断碑残刹见遗踪。
萧萧茅屋秋风起，一夜雨声羁思浓。
秋风
明德宫
张继
碧瓦朱楹白昼闲，金衣宝扇晓风寒。
摩云观阁高如许，长对河流出断山。
河流
读峄山碑
张继
六国平来四海家，相君当代擅才华。
谁知颂德山头石，却与他人戒后车。
山头
登丹阳楼
张继
寒皋那可望，旅客又初还。迢递高楼上，萧疏凉野间。
暮晴依远水，秋兴属连山。浮客时相见，霜凋朱翠颜。
旅客
春夜皇甫冉宅欢宴
张继
流落时相见，悲欢共此情。兴因尊酒洽，愁为故人轻。
暗滴花茎露，斜晖月过城。那知横吹笛，江外作边声。
斜晖
会稽秋晚奉呈于太守
张继
寂寂讼庭幽，森森戟户秋。山光隐危堞，湖色上高楼。
禹穴探书罢，天台作赋游。云浮将越客，岁晚共淹留。
天台
题严陵钓台
张继
旧隐人如在，清风亦似秋。客星沉夜壑，钓石俯春流。
鸟向乔枝聚，鱼依浅濑游。古来芳饵下，谁是不吞钩。
清风
长相思·辽阳望河县
张继
辽阳望河县，白首无由见。
海上珊瑚枝，年年寄春燕。
珊瑚
奉寄皇甫补阙
张继
京口情人别久，扬州估客来疏。
潮至浔阳回去，相思无处通书。
回去
送顾况泗上觐叔父
张继
吴乡岁贡足嘉宾，后进之中见此人。
别业更临洙泗上，拟将书卷对残春。
桃李
留别·何事千年遇圣君
张继
何事千年遇圣君，坐令双鬓老江云。
南行更入山深浅，岐路悠悠水自分。
深浅
送张中丞归使幕
张继
独受主恩归，当朝似者稀。玉壶分御酒，金殿赐春衣。
拂席流莺醉，鸣鞭骏马肥。满台簪白笔，捧手恋清辉。
骏马
华州夜宴庾侍御宅
张继
世故他年别，心期此夜同。千峰孤烛外，片雨一更中。
酒客逢山简，诗人得谢公。自怜驱匹马，拂曙向关东。
关东
赠章八元
张继
相见谈经史，江楼坐夜阑。风声吹户响，灯影照人寒。
俗薄交游尽，时危出处难。衰年逢二妙，亦得闷怀宽。
出处
河间献王墓
张继
汉家宗室独称贤，遗事闲中见旧编。偶过河间寻往迹，
却怜荒冢带寒烟。频求千古书连帙，独对三雍策几篇。
雅乐未兴人已逝，雄歌依旧大风传。...
依旧
秋日道中
张继
齐鲁西风草树秋，川原高下过东州。道边白鹤来华表，
陌上苍麟卧古丘。九曲半应非禹迹，三山何处是仙洲。
径行俯仰成今古，却忆当年赋远游。...
俯仰
华清宫·天宝承平奈乐何
张继
天宝承平奈乐何，华清宫殿郁嵯峨。朝元阁峻临秦岭，
羯鼓楼高俯渭河。玉树长飘云外曲，霓裳闲舞月中歌。
只今惟有温泉水，呜咽声中感慨多。...
月中
春申君祠
张继
春申祠宇空山里，古柏阴阴石泉水。日暮江南无主人，
弥令过客思公子。萧条寒景傍山村，寂寞谁知楚相尊。
当时珠履三千客，赵使怀惭不敢言。...
寂寞
寄郑员外
张继
经月愁闻雨，新年苦忆君。
何时共登眺，整屐待晴云。

张继的诗词名句全集
姑苏城外寒山寺，夜半钟声到客船。 张继。  <<枫桥夜泊>> 

枫桥夜泊。 白马驮经事已空，断碑残刹见遗踪。 张继。  <<宿白马寺>> 

宿白马寺。 萧萧茅屋秋风起，一夜雨声羁思浓。 张继。  <<宿白马寺>> 

宿白马寺。 月落乌啼霜满天，江枫渔父对愁眠。 张继。  <<枫桥夜泊>> 

