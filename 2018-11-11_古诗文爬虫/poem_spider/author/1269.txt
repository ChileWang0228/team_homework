诗人:汪本
作品数目：8篇
朝代：明代
诗人简介：汪本，字于德，号来沙。江西临川人。明代文学家、书法家、诗人。 万历三十二年（1604）进士，改庶吉士。历官监察御史、湖广佥事等。为人正直，不畏权贵，不媚流俗，敢于任事。因...
<<溪行呈元之族祖>> <<边夫怨·一枝长戟六钧弓>> <<春日睡起有怀张廷毓评事>> <<客归·十年辛苦厌尘沙>> 
<<夜宿芦潭>> <<春暮·转壑穿林驾小车>> <<舟中有成>> <<晚兴寄罗子应程师鲁>> 


汪本的诗词全集

客归·十年辛苦厌尘沙
汪本
十年辛苦厌尘沙，只见秋风不见家。
今日归来篱落下，肯将醒眼对黄花。
篱落
溪行呈元之族祖
汪本
雨濯山光润，风吹溪响清。
有怀成远咏，无伴趁幽行。
野草不媚世，沙鸥宁近名。
归来卧松石，新月西林生。
新月
边夫怨·一枝长戟六钧弓
汪本
一枝长戟六钧弓，千里山河百战中。
惆怅故园衣不到，边城容易起秋风。
故园
春日睡起有怀张廷毓评事
汪本
睡起西林日又曛，嘤嘤啼鸟隔窗闻。
吴山越水人千里，杨柳桃花春八分。
杨柳
夜宿芦潭
汪本
石尤风动驻征帆，千里孤光月正南。
翘首故林天一角，水禽相伴宿芦潭。
征帆
春暮·转壑穿林驾小车
汪本
转壑穿林驾小车，曈昽初日散平沙。
春光恰似秋容淡，处处春风吹落花。
处处
舟中有成
汪本
故乡南望渺无涯，水面云深日又斜。
欲问浮生何所似，试来风处看杨花。
故乡
晚兴寄罗子应程师鲁
汪本
白日下平野，长风起层波。
美人不可见，消息今如何。
愁边草木歇，梦里关山多。
惜哉岁云晏，回首鬓将皤。

汪本的诗词名句全集
