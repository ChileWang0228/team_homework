诗人:陈完
作品数目：9篇
朝代：明代
诗人简介：陈完（前705-？)，春秋时陈国公族，陈厉公妫跃之子，字敬仲；是战国时期田氏齐国的始祖；其后裔中有中国古代著名军事家田穰苴，孟尝君田文，新朝皇帝王莽等。齐襄公五年（公元前693年...
<<钱塘怀古·边尘卷地北风号>> <<和徐德彰春日杂咏>> <<杂咏·花摇银壁影幢幢>> <<杂咏·三竿红日晓辉辉>> 
<<杂咏·蹀躞青骢款款骑>> <<杂咏·鸥沙十里带平沙>> <<杂咏·十里香尘暖雾消>> <<杂咏·胜卖东风富贵春>> 
<<杂咏·绣户凝香瑞霭浮>> 

陈完的诗词全集

杂咏·蹀躞青骢款款骑
陈完
蹀躞青骢款款骑，浅村深巷柳如丝。
土墙茅草低低屋，竹径柴门短短篱。
细雨一帘飞燕子，香风十里醉花枝。
馆娃溪上春如海，时有人歌《白筼》词。...
燕子
杂咏·绣户凝香瑞霭浮
陈完
绣户凝香瑞霭浮，日催红影上帘钩。
莺捎飞蝶穿花去，水学惊蛇抱石流。
绿酒金尊邀醉饮，朱弦银甲按歌讴。
若教买得春常在，不用良宵秉烛游。...
良宵
钱塘怀古·边尘卷地北风号
陈完
边尘卷地北风号，泥马南来驻六桥。
汴水故宫空有月，海门沙溆寂无潮。
铜驼夜泣霜华冷，银雁秋飞王气销。
五国城头魂不返，伤心谁赋《楚辞》招。...
伤心
和徐德彰春日杂咏
陈完
暖色晴光处处迷，画桥杨柳路东西。
千村红乱桃花雨，一夜香生燕子泥。
莺舌语双谐作瑟，草根枯半踏成蹊。
最难留得芳时在，怪杀枝头杜宇啼。...
杨柳
杂咏·花摇银壁影幢幢
陈完
花摇银壁影幢幢，香霭空濛扑琐窗。
留客小莺偏恰恰，可人飞蝶故双双。
好山罨画连平野，新水挪蓝正满江。
红粉蹋歌溪上女，彩云随处度新腔。...
随处
杂咏·三竿红日晓辉辉
陈完
三竿红日晓辉辉，流水平芜燕子飞。
芳径露香花锦碎，深山云暖蕨芽肥。
乌纱别制笼头帽，白苎新裁称体衣。
社鼓冬冬桑柘外，野翁扶醉蹋歌归。...
燕子
杂咏·鸥沙十里带平沙
陈完
鸥沙十里带平沙，茅屋人家柳半遮。
柔橹呕哑移画舫，轻雷<木历>辘走香车。
泉如燕尾清流拆，草似裙腰白路斜。
何处玉钱都化蝶，夜来飞上一林花。...
清流
杂咏·十里香尘暖雾消
陈完
十里香尘暖雾消，绿烟芳草去迢迢。
春风春雨花连巷，溪北溪南柳映桥。
游女踏青罗袜小，粉郎沉醉玉骢骄。
谢家庭院秋千下，会有何人拾翠翘。...
踏青
杂咏·胜卖东风富贵春
陈完
胜卖东风富贵春，青衣催坐叠花茵。
莺欺皓齿清歌妓，柳妒纤腰学舞人。
猩色屏风围孔雀，麝香衾被压麒麟。
任教日日如泥醉，不负韶华一度新。...

陈完的诗词名句全集
