诗人:邢参
作品数目：6篇
朝代：明代
诗人简介：邢参（生卒年不详）明代弘治间学者。字丽文，南直隶苏州府长洲人，邢量从孙。为人沉静，能宽容人。少年苦志读书，博古洽今。家贫教授乡里，以著述自娱。早岁丧妻，不再娶。性情较...
<<赠王山人·耆年身不倦>> <<题东禅璿公房>> <<寄玄敬·函丈论文十载余>> <<吴奕嗣业>> 
<<蔡羽九逵>> <<寒食与朱尧民张梦晋郊行>> 

邢参的诗词全集

寒食与朱尧民张梦晋郊行
邢参
冷落郊原值禁烟，红桃一树倩人怜。
行来尽拂残碑看，若个能知后百年。
百年
赠王山人·耆年身不倦
邢参
耆年身不倦，行乐在田园。
覆宅榆桑郁，聚村宗族繁。
魏三风格少，杜五典刑存。
喜不嫌余懒，闲来每过门。
过门
题东禅璿公房
邢参
东城少僧寺，赖此堪寄迹。
独往路不迂，尝来意还适。
暖风逗莺花，宿雨滋燕麦。
不有高闲徒，凭谁话今昔。
燕麦
寄玄敬·函丈论文十载余
邢参
函丈论文十载余，暂违接席笑慵疏。
要知泉石蒙题品，谩遣椷封候起居。
满座宾朋应贳酒，一楼灯火想雠书。
新春未肯经郛郭，孤负蓬门日扫除。...
灯火
吴奕嗣业
邢参
共泛荒溪际，匆匆两月来。
薰风老苜蓿，霖雨熟杨梅。
裹茗寻僧试，看花许客陪。
遥知明月夜，独棹酒船回。
月夜
蔡羽九逵
邢参
羡子湖山胜，来游路却遥。
开园咏芍药，入寺探樱桃。
夜月黄金缕，春风碧玉箫。
终年劳苦想，洞府隔凡嚣。

邢参的诗词名句全集
