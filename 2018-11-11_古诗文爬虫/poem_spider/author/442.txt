诗人:裴说
作品数目：51篇
朝代：唐代
诗人简介：裴说，桂州（今广西桂林）人。唐哀帝天祐三年（906）丙寅科状元及第。该科进士二十五人。考官：吏部侍郎薛廷珪。少逢唐末乱世，奔走江西、湖南等地，自叹避乱一身多，识者悲之。屡...
<<过洞庭湖·浪高风力大>> <<般若寺·南岳古般若>> <<春早寄华下同人>> <<春暖送人下第>> 
<<题岳州僧舍>> <<不出院僧>> <<经杜工部坟>> <<游洞庭湖·楚云团翠八百里>> 
<<怀素台歌·我呼古人名>> 

裴说的诗词全集

不出院僧
裴说
四远参寻遍，修行却不行。耳边无俗语，门外是前生。
塔见移来影，钟闻过去声。一斋唯默坐，应笑我营营。
过去
过洞庭湖·浪高风力大
裴说
浪高风力大，挂席亦言迟。及到堪忧处，争如未济时。
鱼龙侵莫测，雷雨动须疑。此际情无赖，何门寄所思。
雷雨
经杜工部坟
裴说
骚人久不出，安得国风清。拟掘孤坟破，重教大雅生。
皇天高莫问，白酒恨难平。悒怏寒江上，谁人知此情。
白酒
怀素台歌·我呼古人名
裴说
我呼古人名，鬼神侧耳听：杜甫李白与怀素，
文星酒星草书星。永州东郭有奇怪，笔冢墨池遗迹在。
笔冢低低高如山，墨池浅浅深如海。我来恨不已，
争得青天化为一张纸，高声唤起怀素书，
搦管...
唤起
闻砧·深闺乍冷鉴开箧
裴说
深闺乍冷鉴开箧，玉箸微微湿红颊。一阵霜风杀柳条，
浓烟半夜成黄叶。垂垂白练明如雪，独下闲阶转凄切。
只知抱杵捣秋砧，不觉高楼已无月。时闻寒雁声相唤，
纱窗只有灯相伴。几展齐...
澄江
赠宾贡·惟君怀至业
裴说
惟君怀至业，万里信悠悠。路向东溟出，枝来北阙求。
家无一夜梦，帆挂来年秋。鬓发争禁得，孤舟往复愁。
鬓发
棋·十九条平路
裴说
十九条平路，言平又崄巇。人心无算处，国手有输时。
势迥流星远，声干下雹迟。临轩才一局，寒日又西垂。
流星
送人宰邑
裴说
官小任还重，命官难偶然。皇恩轻一邑，赤子病三年。
瘦马稀餐粟，羸童不识钱。如君清苦节，到处有人传。
赤子
送进士苏瞻乱后出家
裴说
因乱事空王，孤心亦不伤。梵僧为骨肉，柏寺作家乡。
眼闭千行泪，头梳一把霜。诗书不得力，谁与问苍苍。
苍苍
喜友人再面
裴说
一别几寒暄，迢迢隔塞垣。相思长有事，及见却无言。
静坐将茶试，闲书把叶翻。依依又留宿，圆月上东轩。
依依
般若寺·南岳古般若
裴说
南岳古般若，自来天下知。翠笼无价寺，光射有名诗。
一水涌兽迹，五峰排凤仪。高僧引闲步，昼出夕阳归。
五峰
寄僧尚颜
裴说
曾居五老峰，所得共谁同。才大天全与，吟精楚欲空。
客来庭减日，鸟过竹生风。早晚摇轻拂，重归瀑布中。
早晚
春早寄华下同人
裴说
正是花时节，思君寝复兴。市沽终不醉，春梦亦无凭。
岳面悬青雨，河心走浊冰。东门一条路，离恨镇相仍。
时节
春暖送人下第
裴说
相送短亭前，知君愚复贤。事多凭夜梦，老为待明年。
春树添山脊，晴云学晓烟。雄文有公道，此别莫潸然。
雄文
题岳州僧舍
裴说
喜到重湖北，孤州横晚烟。鹭衔鱼入寺，鸦接饭随船。
松桧君山迥，菰蒲梦泽连。与师吟论处，秋水浸遥天。
秋水
游洞庭湖·楚云团翠八百里
裴说
楚云团翠八百里，澧兰吹香堕春水。白头渔子摇苍烟，
鸂鶒眠沙晓惊起。沙头龙叟夜叹忧，铁笛未响春风羞。
露寒紫藟结新愁，城角泣断关河秋。谪仙欲识雷斧手，
刬却古今愁共丑。鲸游碧...
碧落
赠衡山令
裴说
君吟十二载，辛苦必能官。造化犹难隐，生灵岂易谩。
猿跳高岳静，鱼摆大江宽。与我为同道，相留夜话阑。
同道
南中县令
裴说
寂寥虽下邑，良宰有清威。苦节长如病，为官岂肯肥。
山多村地狭，水浅客舟稀。上国搜贤急，陶公早晚归。
早晚
寄曹松·莫怪苦吟迟
裴说
莫怪苦吟迟，诗成鬓亦丝。鬓丝犹可染，诗病却难医。
山暝云横处，星沉月侧时。冥搜不可得，一句至公知。
汉南邮亭
裴说
高阁水风清，开门日送迎。帆张独鸟起，乐奏大鱼惊。
骤雨拖山过，微风拂面生。闲吟虽得句，留此谢多情。
开门
夏日即事
裴说
僻居门巷静，竟日坐阶墀。鹊喜虽传信，蛩吟不见诗。
笋抽通旧竹，梅落立闲枝。此际无尘挠，僧来称所宜。
湖外送何崇入阁
裴说
因诗相识久，忽此告临途。便是有船发，也须容市沽。
精吟五个字，稳泛两重湖。长短逢公道，清名振帝都。
公道
秋日送河北从事
裴说
北风沙漠地，吾子远从军。官路虽非远，诗名要且闻。
蝉悲欲落日，雕下拟阴云。此去难相恋，前山掺袂分。
阴云
对雪·大片向空舞
裴说
大片向空舞，出门肌骨寒。路岐平即易，沟壑满应难。
兔穴归时失，禽枝宿处干。豪家宁肯厌，五月画图看。
画图
冬日后作
裴说
寂寞掩荆扉，昏昏坐欲痴。事无前定处，愁有并来时。
日影才添线，鬓根已半丝。明庭正公道，应许苦心诗。
苦心
冬日作·粝食拥败絮
裴说
粝食拥败絮，苦吟吟过冬。稍寒人却健，太饱事多慵。
树老生烟薄，墙阴贮雪重。安能只如此，公道会相容。
老生
中秋月·一岁几盈亏
裴说
一岁几盈亏，当轩重此期。幸无偏照处，刚有不明时。
色静云归早，光寒鹤睡迟。相看吟未足，皎皎下疏篱。
皎皎
塞上曲·极目望空阔
裴说
极目望空阔，马羸程又赊。月生方见树，风定始无沙。
楚水辞鱼窟，燕山到雁家。如斯名利役，争不老天涯。
燕山
终南山·九衢南面色
裴说
九衢南面色，苍翠绝纤尘。寸步有闲处，百年无到人。
禁林寒对望，太华净相邻。谁与群峰并，祥云瑞露频。
祥云
访道士·高冈微雨后
裴说
高冈微雨后，木脱草堂新。惟有疏慵者，来看淡薄人。
竹牙生碍路，松子落敲巾。粗得玄中趣，当期宿话频。
松子
道林寺·独立凭危阑
裴说
独立凭危阑，高低落照间。寺分一派水，僧锁半房山。
对面浮世隔，垂帘到老闲。烟云与尘土，寸步不相关。
垂帘
兜率寺·一片无尘地
裴说
一片无尘地，高连梦泽南。僧居跨鸟道，佛影照鱼潭。
朽枿云斜映，平芜日半涵。行行不得住，回首望烟岚。
回首
鹿门寺·鹿门山上寺
裴说
鹿门山上寺，突兀尽无尘。到此修行者，应非取次人。
鸟过惊石磬，日出碍金身。何计生烦恼，虚空是四邻。
虚空
旅行闻寇
裴说
动步忧多事，将行问四邻。深山不畏虎，当路却防人。
豪富田园废，疲羸屋舍新。自惭为旅客，无计避烟尘。
田园
旅中作·妄动远抛山
裴说
妄动远抛山，其如馁与寒。投人言去易，开口说贫难。
泽国云千片，湘江竹一竿。时明未忍别，犹待计穷看。
湘江
旅次衡阳
裴说
欲往几经年，今来意豁然。江风长借客，岳雨不因天。
戏鹭飞轻雪，惊鸿叫乱烟。晚秋红藕里，十宿寄渔船。
晚秋
湖外寄处宾上人
裴说
怪得意相亲，高携一轴新。能搜大雅句，不似小乘人。
岳麓擎枯桧，潇湘吐白苹。他年遇同道，为我话风尘。
风尘
寄贯休·忆昔与吾师
裴说
忆昔与吾师，山中静论时。总无方是法，难得始为诗。
冻犬眠干叶，饥禽啄病梨。他年白莲社，犹许重相期。
无方
哭处默上人
裴说
凄凉繐幕下，香吐一灯分。斗老输寒桧，留闲与白云。
挈盂曾几度，传衲不教焚。泣罢重回首，暮山钟半闻。
回首
庐山瀑布·静景凭高望
裴说
静景凭高望，光分翠嶂开。崄飞千尺雪，寒扑一声雷。
过去云冲断，旁来烧隔回。何当住峰下，终岁绝尘埃。
尘埃
华山上方
裴说
独上上方上，立高聊称心。气冲云易黑，影落县多阴。
有云草不死，无风松自吟。会当求大药，他日复追寻。
追寻
咏鹦鹉·常贵西山鸟
裴说
常贵西山鸟，衔恩在玉堂。语传明主意，衣拂美人香。
缓步寻珠网，高飞上画梁。长安频道乐，何日从君王。
长安
鹭鸶·秋江清浅时
裴说
秋江清浅时，鱼过亦频窥。却为分明极，翻成所得迟。
浴偎红日色，栖压碧芦枝。会共鹓同侣，翱翔应可期。
翱翔
牡丹·数朵欲倾城
裴说
数朵欲倾城，安同桃李荣。未尝贫处见，不似地中生。
此物疑无价，当春独有名。游蜂与蝴蝶，来往自多情。
蝴蝶
见王贞白
裴说
共贺登科后，明宣入紫宸。又看重试榜，还见苦吟人。
此得名浑别，归来话亦新。分明一枝桂，堪动楚江滨。
分明
寄僧知干
裴说
貌高清入骨，帝里旧临坛。
出语经相似，行心佛证安。
入骨
乱中偷路入故乡
裴说
愁看贼火起诸烽，偷得余程怅望中。
一国半为亡国烬，数城俱作古城空。
亡国
蔷薇·一架长条万朵春
裴说
一架长条万朵春，嫩红深绿小窠匀。
只应根下千年土，曾葬西川织锦人。
织锦
春日山中竹
裴说
数竿苍翠拟龙形，峭拔须教此地生。
无限野花开不得，半山寒色与春争。
寒色
柳·高拂危楼低拂尘
裴说
高拂危楼低拂尘，灞桥攀折一何频。
思量却是无情树，不解迎人只送人。

裴说的诗词名句全集
