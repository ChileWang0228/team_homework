诗人:王洪
作品数目：14篇
朝代：明代
诗人简介：王洪（1380-1420），字希范，钱塘人。生于明太祖洪武十三年，卒于成祖永乐十八年，年四十一岁。闽中十才子之一。洪武三十年（1397年），时年十八，中进士第。授行人，擢吏科给事中。以...
<<送友人南还京师>> <<仪真道中>> <<送金生归江南>> <<送吴太仆还南京>> 
<<送廖训导>> <<李郎中粉署余清卷>> <<送陈员外使西蕃>> <<金台夕照·山色微茫映古台>> 
<<歌风台·赤精自天启>> 

王洪的诗词全集

歌风台·赤精自天启
王洪
赤精自天启，黄屋凌空开。
富贵归故乡，遂筑歌风台。
佳人弄瑶瑟，故老持金罍。
酒酣自击筑，浩歌何雄哉。
飒爽龙虎姿，旷荡风云怀。
顾为万岁后，英魂尚归来。
回首望彭城，孤台亦崔嵬。...
回首
金台夕照·山色微茫映古台
王洪
山色微茫映古台，平原千里夕阳开。
谁知碧草遗基在，曾见黄金国士来。
树绕河流天外去，鸟翻云影日边回。
清时自重非熊叟，不独奇谋得俊才。...
河流
送友人南还京师
王洪
积雪遍河关，长亭落照间。
一尊当暮别，千里共春还。
烟树连荒野，晴江带远山。
东风蓟城路，几日到长安。
荒野
仪真道中
王洪
王程不可缓，孤棹且宵征。
古渡无人语，长空惟月明。
湖连四野阔，天与大江平。
明发维扬郡，登临一感情。
四野
送金生归江南
王洪
朔云千万里，归兴复如何。
鸿雁雨中去，蒹葭霜后多。
人烟投远戍，驿路出长河。
惆怅东桥别，凉风起暮波。
长河
送吴太仆还南京
王洪
初日映朝衣，承恩出琐闱。
几回天上见，一骑雪中归。
野色连春树，河流带晚晖。
交游遍京国，达者似君稀。
河流
送廖训导
王洪
客路腊初尽，河桥冰向开。
言辞故人去，遥逐早春回。
江馆低烟柳，山邮发野梅。
悬知问字者，正忆子云才。
言辞
李郎中粉署余清卷
王洪
鸣珮趋丹阙，焚香坐粉闱。
禁城钟鼓静，人吏简书稀。
幽鸟鸣高树，凉风动紫薇。
明时仍宦达，谁不羡恩辉。
紫薇
送陈员外使西蕃
王洪
剑佩翻翻出武威，关河秋色照戎衣。
轮台雪满逢人少，蒲海霜空见雁稀。
蕃部牛羊沙际没，羌民烟火碛中微。
兹行总为宣恩德，不带葡萄苜蓿归。...
烟火
奉和胡学士侍游万岁山
王洪
飞旆临丹壑，鸣镳陟紫台。
日边双凤下，云里六龙来。
宝殿临空敞，琼筵就水开。
共夸青琐客，陪宴柏梁回。
学士
舟行杂兴·四野望不尽
王洪
四野望不尽，双鸥飞自闲。
沧溟沦碣石，落日照榆关。
远屿烟波暗，孤城海气寒。
因之叹秦客，从此觅三山。
烟波
舟行杂兴·故国遍芳草
王洪
故国遍芳草，高台多大风。
河山千古在，登眺几人同。
野泽鸣山雉，荒陂起塞鸿。
新丰不可见，烟树五陵东。
新丰
舟行杂兴·白马紫丝缰
王洪
白马紫丝缰，吴钩百宝装。
悲歌回易水，射猎过辽阳。
白草胡沙迥，黄云汉塞长。
任教身作将，全胜世为郎。
云汉
舟行杂兴·旷野杳无际
王洪
旷野杳无际，孤舟齐鲁间。
河流东下险，天气北来寒。
古道苍烟迥，长亭落照间。
微茫云水外，一点是梁山。

王洪的诗词名句全集
