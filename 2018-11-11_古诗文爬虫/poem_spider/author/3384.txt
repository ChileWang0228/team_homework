诗人:李公异
作品数目：7篇
朝代：宋代
诗人简介：李公异，字仲殊，号后湖居士，丹阳（今属江苏）人（《至顺镇江志》卷一九）。今录诗三首。
<<落花·拾得红英不忍残>> <<山家·日长无客到山家>> <<晚春曲·春欲归何处>> <<有约·杨柳垂堤水绕门>> 
<<北固楼·北固横江尽>> <<花山魏公园>> <<万岁楼·万岁名虚得>> 

李公异的诗词全集

花山魏公园
李公异
当年花草径，满目旧林亭。
无复东山妓，空门苔藓青。
东山
落花·拾得红英不忍残
李公异
拾得红英不忍残，殷勤更觅旧枝安。
情知不似开时好，犹胜溪头水面看。
情知
山家·日长无客到山家
李公异
日长无客到山家，藓晕封苔一迳斜。
睡美不知中夜雨，起来惊落半岩花。
晚春曲·春欲归何处
李公异
春欲归何处，流莺也不知。
只应江上水，暗与落花期。
花期
有约·杨柳垂堤水绕门
李公异
杨柳垂堤水绕门，可人清景近黄昏。
明朝有约谁先到，手掐花梢记月痕。
黄昏
北固楼·北固横江尽
李公异
北固横江尽，东南第一州。
六朝都在望，回首倦登楼。
回首
万岁楼·万岁名虚得
李公异
万岁名虚得，兴亡已屡移。
楼头秋夜月，当只似当时。

李公异的诗词名句全集
