诗人:陈庚生
作品数目：4篇
朝代：宋代
诗人简介：陈庚生，号四老，乐清（今属浙江）人。善画。事见清《东瓯诗存》卷三。今录诗四首。
<<超然馆弹琴夜话>> <<贺家湖·风流谁似贺知章>> <<谒陶隐居祠呈郎中张声华>> <<濯缨亭·谁引沧洲客>> 


陈庚生的诗词全集

超然馆弹琴夜话
陈庚生
玉琴弹罢一灯青，仙鼠飞飞到客庭。
道士却能谈肇论，夜深倾听有山灵。
道士
贺家湖·风流谁似贺知章
陈庚生
风流谁似贺知章，乞得平湖任草荒。
今日藕花三百亩，折来依旧属君庄。
依旧
谒陶隐居祠呈郎中张声华
陈庚生
炼就灵丹岁月赊，药炉丹灶旋成洼。
庭空响落山松子，路远香迷野草花。
旧事谁能问□水，神仙今已在东华。
田翁犹酹先生酒，乱纸飞钱噪暮鸦。...
神仙
濯缨亭·谁引沧洲客
陈庚生
谁引沧洲客，行歌到此亭。
萦回一水碧，巉绝两峰青。
小雨吹行舰，疏梅度远汀。
我无缨可濯，华发任星星。

陈庚生的诗词名句全集
