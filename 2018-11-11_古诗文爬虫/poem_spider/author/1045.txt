诗人:董少玉
作品数目：17篇
朝代：明代
诗人简介：董少玉，生卒年事迹均不详。西陵（今属湖北）人，约明世宗嘉靖中前后在世。麻城周宏讑（字元孚）继室。其夫官至监察御史。少玉聪慧绝伦，喜读史、汉及诸子书，为诗词，皆有韵致。著...
<<雨望·睡起凭阑望>> <<题西施浣纱图>> <<七月寄衣>> <<塞上晚春忆家>> 
<<从夫赴雁门>> <<送别·相看疑是梦>> <<送别·飞尽杨花别>> <<忆别·忆别河桥柳>> 
<<寄夫在岢岚>> 

董少玉的诗词全集

忆兄妹·秋后梧桐雕落
董少玉
秋后梧桐雕落，故园兄弟衔杯。
旅梦三更烛影，归心千里尘埃。
归心
寄夫在岢岚
董少玉
流落客边州，刀环在马头。
莫怜杨柳色，管取只封侯。
杨柳
题西施浣纱图
董少玉
白石澄流水，春来坐浣纱。
青杨愁隐凤，玄发乱飞鸦。
倚玉浑无色，传神赖有花。
蛾眉如淡扫，不在野人家。
传神
裁衣·芙蓉江北燕飞飞
董少玉
芙蓉江北燕飞飞，燕子矶边人未归。
只怕沈郎腰已瘦，迟回难寄旧时衣。
旧时
雨望·睡起凭阑望
董少玉
睡起凭阑望，残云晚较多。
雨删花织锦，风熨草铺罗。
嫩筿平穿阁，垂杨半近河。
荡舟侬岂敢，莫唱《采莲歌》。
织锦
塞上晚春忆家
董少玉
新草满长堤，思乡望月迟。
露桃深中酒，烟柳淡涂眉。
秋塞关难掩，春江棹可移。
此身同越鸟，夜夜想南枝。
望月
送别·相看疑是梦
董少玉
相看疑是梦，别恨好谁知。
驿路花将发，离亭柳漫垂。
浅渚孤舟泊，深山匹马迟。
凭阑无个事，日日数归期。
深山
送别·飞尽杨花别
董少玉
飞尽杨花别，相看不自由。
征人望绝塞，少妇倚空楼。
易换春前色，难听角里愁。
无情江上水，日日送行舟。
送行
采莲曲·看山望湖南
董少玉
看山望湖南，乘风望湖北。
绰约荡轻舟，荷花减颜色。
荷花
七月寄衣
董少玉
雁鸿何处飞鸣，满目萧条黄草。
书来先寄寒衣，风雨太原秋早。
寒衣
从夫赴雁门
董少玉
雁门西近胡，一片黄沙地。
烽火夜连天，角声入云际。
风月尽悲凄，草木多憔悴。
况是逐臣妻，那能不洒泪。
憔悴
忆别·忆别河桥柳
董少玉
忆别河桥柳，青青送马蹄。
妾心与羌笛，无日不辽西。
无日
子夜歌·凉风吹北窗
董少玉
凉风吹北窗，槐阴深几许。
带露摘荷花，笑共鸳鸯语。
荷花
采莲曲·杨柳遮大堤
董少玉
杨柳遮大堤，游女往何处？
云破棹歌寒，鸳鸯时飞去。
鸳鸯
宫词·昼琐深宫鹤梦迟
董少玉
昼琐深宫鹤梦迟，御阶花木接瑶池。
月明独照长生殿，无复尊前捧玉卮。
长生
宫词·西飞紫燕落花多
董少玉
西飞紫燕落花多，岁岁惟愁老去何。
别却昭阳人更远，经年翠辇不曾过。
海棠花·小楼风定月初斜
董少玉
小楼风定月初斜，紫玉新枝绾落霞。
睡起不堪重秉烛，春来愁杀海棠花。

董少玉的诗词名句全集
