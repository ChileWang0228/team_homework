诗人:宗必经
作品数目：3篇
朝代：宋代
诗人简介：宗必经，字子文，南昌（今属江西）人。理宗景定三年（一二六二）进士。歷知靖安、万安县，通判瑞州。晋潜藩兵副，与枢密陈宜中不合，谢归。宋亡，元世祖詔求江南人士，获留梦炎等荐，固辞...
<<南浦·江到南关古渡头>> <<孺子亭·连天大厦莫容身>> <<滕王阁·高阁连城十二栏>> 

宗必经的诗词全集

南浦·江到南关古渡头
宗必经
江到南关古渡头，旁分一曲入溪流。
垂杨夹道三千户，绕郭连樯数万舟。
春水绿波芳草渡，秋风明月白苹洲。
滔滔出舍红尘派，一棹中流万顷秋。...
秋风
孺子亭·连天大厦莫容身
宗必经
连天大厦莫容身，小向湖边一问津。
心事说知林下郭，姓名误入府中陈。
半篙绿水三间屋，一榻清风百世人。
只有青青堤上柳，至今犹是汉时春。...
清风
滕王阁·高阁连城十二栏
宗必经
高阁连城十二栏，西风领客共跻攀。
半帘烟雨长江外，千里湖山咫尺间。
雁带秋声归别浦，莺分春色过巴山。
当年蛱蝶知谁画，一梦庄周去不还。...

宗必经的诗词名句全集
