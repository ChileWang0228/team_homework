诗人:释斯植
作品数目：148篇
朝代：宋代
诗人简介：释斯植，宋代诗人，字建中，号芳庭，武林人。曾住南岳寺，晚年筑室天竺，曰水石山居。与同时诗人胡三省、陈起等多有唱酬。《南宋六十家小集》收有《采芝集》及《采芝续稿》各...
<<门柳·看尽门前柳>> <<照影·性与儿童异>> <<春日湖上·绕堤莎草绿纤纤>> <<边上·边风斜日下长关>> 
<<清华夜坐·开尽黄花满短篱>> <<塞北·兵战何时息>> <<和子履雍家园诗>> <<偶成柬续芸>> 
<<暮春感怀呈勿斋提举>> 

释斯植的诗词全集

落叶词·片片飞来总是秋
释斯植
片片飞来总是秋，理多方位何处复添愁。自怜枝上无收管，却带殷勤出御沟。
殷勤
西湖晚望·久雨初晴睡正长
释斯植
久雨初晴睡正长，春蛙鸣遍旧池塘。小亭寂寞斜阳里，一阵东负过木香。
西湖
石城秋夜·漠漠青山水自流
释斯植
漠漠青山水自流，西风烟树几经秋。旧进歌舞人游地，月满江城十二楼。
山水
送李容甫归北都
释斯植
先生读书不下堂，堂上有客语浪浪。弟子出观如堵墙，怪君眉彩生光芒。北都晁夫子，一别久相望。君来道信问，使我开肺肠。三日不改服，犹觉芝兰香。平生寡投分，一笑且云乐。殷勤发黄卷，钝...
寻常
晚来·晚来无语立东风
释斯植
晚来无语立东风，一片闲情在碧空。人老杜鹃浑不管，柳桦飞尽夕阳红。
东风
金陵怀古·天津桥上望
释斯植
天津桥上望，如在玉门关。月过东西浦，江分远近山。凄凉三尺墓，兴废六朝间。千古登临地，寒潮自往还。
天津
照影·性与儿童异
释斯植
性与儿童异，飘蓬二十年。照来池上影，恰似未生前。
儿童
门柳·看尽门前柳
释斯植
看尽门前柳，愁多白发新。灞桥风雨夜，离别是何人。
风雨
闻子规·十年已起故乡情
释斯植
十年已起故乡情，客里凄凉不耐听。啼到蜀天空有恨，水流依旧月还明。
故乡
题天竺岩栖山房
释斯植
一室寄云隈，凭栏日几回。无风山自雨，有主燕还来。野径通樵远，岩花向晚开。旧时题数壁，今已半苍苔。
天竺
清明·堤上寻春步较迟
释斯植
堤上寻春步较迟，马嘶芳草燕差池。南楼烟雨清明日，正是佳人堕泪时。
清明
叶·天涯谁与寄相思
释斯植
天涯谁与寄相思，残片疏疏尚恋枝。一自西风寒勒后，凋零能得几多时。
天涯
清华夜坐·开尽黄花满短篱
释斯植
开尽黄花满短篱，静听隣屋夜敲碁。清华池上三更月，僧在松边未有诗。
黄花
和子履雍家园诗
释斯植
长桥南走群山间，中有雍子之名园。苍云蔽天竹色净，暖香扑地花气繁。飞泉来从远岭背，林下曲折寒波翻。珍禽不可见毛质，数声清绝如哀弹。我来据石弄琴瑟，惟恐日暮登归轩。尘纷剥落耳...
家园
丁巳灯夕前六日观抱拙寄敏斋韵因事有感走笔
释斯植
萍迹倚春风，春光苦未浓。人间连日事，尘外一宵钟。远雁书难寄，残碑字已封。幽人住城市，清梦两三重。
走笔
山居遣兴·山寺闭修竹
释斯植
山寺闭修竹，偏宜静者居。观空已已悟，集理事常虚。日月供吟笔，乾坤入草庐。何如钓台叟，得计在樵渔。
乾坤
过故城·故城深巷长苍苔
释斯植
故城深巷长苍苔，一度经过一度哀。尚有楼台搀雨出，岂无花柳向春开。十年心事今宵梦，千里家书昨日回。莫上灞陵桥上望，楚天云尽蜀波来。...
故城
访故人·石榻相期久
释斯植
石榻相期久，闲寻到野房。春归芳草暗，云入楚山长。人影分孤驿，鸡声落曙桑。凄凉千古事，回首两茫茫。
回首
丙辰季夏雨中
释斯植
天涯身尚寄，何日向东州。一夜霜欺鬓，连朝雨送愁。梦多吟作崇，闲极懒为雠。若问浮生事，无心即是谋。
无心
秋思·雨过山城日又西
释斯植
雨过山城日又西，西风一阵木犀开。莫将心事凭秋雁，恐带边愁入梦来。
山城
远山·万里色苍然
释斯植
万里色苍然，春烟夕照边。旧过南岳寺，曾向雨中看。
中看
山居·晚策登临日欲斜
释斯植
晚策登临日欲斜，小溪流水是生涯。道人睡起鹤飞去，闲尽青松一树花。
登临
寒食·江南江北纸钱飞
释斯植
江南江北纸钱飞，处处人家拜冢时。杜宇不禁寒食雨，五更啼血上花枝。
纸钱
柳·汴水隋堤总寂寥
释斯植
汴水隋堤总寂寥，春风吹恨未曾肖。长条本自无拘束，也向人前学舞腰。
寂寥
金陵道中·望远生愁思
释斯植
望远生愁思，凄凉处处同。青山学旧冢，芳草蔽闲宫。雨过城楼月，潮回鼓角风。十年怀古恨，多在六朝中。
鼓角
寄衣曲·日夜多行人
释斯植
日夜多行人。行人去去天之涯，门对落花三两家。家家有酒讴且歌，醉来月下弹琵琶。
日夜
寄梅叟法师
释斯植
一从飞锡后，迢递各天涯。春事随流水，行人问落花。住当南岳寺，门对赤城霞。遥忆焚香处，松高月影斜。
法师
淮边柳·寂寞淮边柳
释斯植
寂寞淮边柳，春来自舞腰。恨生争战地，不得近官桥。
寂寞
送敏上人归永嘉
释斯植
风光苦变迁，客里对残年。别我此时路，问乡何处船。断云连雨雪，落日远人烟。又向龙湫畔，开扉近瀑泉。
永嘉
 春阴书事呈正甫先生
释斯植
江湖寥落转飘蓬，归梦年年逐去鸿。吟鬓一番春又半，杏花无语立东风。
呈正
春日湖上·绕堤莎草绿纤纤
释斯植
绕堤莎草绿纤纤，老里吟情觉未厌。应是踏青天气近，柳条多插野人檐。
莎草
边上·边风斜日下长关
释斯植
边风斜日下长关，春到年年草自生。万里战场兵甲静，近来应少北人行。
战场
塞北·兵战何时息
释斯植
兵战何时息，边尘染客旌。乱鸦啼又歇，荒草死还生。岛雨连秋曙，江风入雁声。近淮民自悦，应是宦情清。
偶成柬续芸
释斯植
相看又一春，花乱马前尘。湖海他乡路，烟霞几处人。草连闲地远，鸟入暮山频。多少凄凉事，那堪日发新。
凄凉
暮春感怀呈勿斋提举
释斯植
浮世事非真，吟多白发新。身居京寺久，梦到石桥频。日落烟生树，花残草自春。坐看今夜月，应与旧房邻。
感怀
暮春雨中感怀
释斯植
回首郡城东，春残碧树中。落花各点恨，疏雨一帘风。白雪侵新鬓，归心逐断鸿。茫茫事如此，何必怨途穷。
感怀
客路和胡元鲁出入韵
释斯植
十载天涯客，浮云不定身。烟波春雨渡，灯火夜渔村。世事空为累，人心未觉仁。何时留片石，归老石松根。
世事
寄深居冯发管
释斯植
相怀千里外，空望极遥天。处世唯今日，看花忆去年。春风生岛树，夜月满渔船。此后闲寻处，应须借榻眠。
春风
寄彭泽后人
释斯植
不为折腰事，田园足野情。笔粘春雾重，诗带晚唐清。柳巷闲渔艇，山扉对水城。论心暂来往，无愧远公名。
彭泽
喜人归幽栖
释斯植
霄汉分携久，吟怀思欲迷。相逢春草外，归隐石房西。涧急禽声少，松摇月影低。要知人静夜，犹自怯猿啼。
相逢
挽白云赵宗丞
释斯植
天上楼成日，人间独丧君。料知生死事，还与去来分。夜月江村路，春风岭树云。交余多感概，那忍见遗文。
春风
铁笛倦长吹
释斯植
铁笛倦长吹，虚空剑寒倚。俯仰阴晴天，泰山不可视。荡浆归白云，回省沧波里。人生无百年，世事已如此。既与荣辱同，兴废乃相惟。春风从何来，纷纷竞桃李。至士本无心，误为诗所使。纵步夕...
无心
从军行·茫茫塞月笼寒雾
释斯植
茫茫塞月笼寒雾，万里征人不知数。年少难消壮志多，精锐连营肃貔虎。从军何日见军回，但见日日长淮雨。烽烟散漫满路岐，边声飒飒秋风起。天涯芒草马成群，放去弯弓乱飞舞。夜深更听胡...
茫茫
丙辰季夏避暑山中长松修竹恍若蓬莱异人之居
释斯植
六月厌烦襟，纵步情未足。爱此石径长，缈缈清溪曲。古道何人居，门头对修竹。好鸟发新声，静极成幽独。山风吹晚凉，山影摇红绿。翘首兴未阑，青猿睡初熟。...
蓬莱
对梅分韵得堂字
释斯植
霜风吹短发，值此天气凉。行行阴壑中，万树皆含芳。相对发微咏，巡用持华觞。嗟彼咸平人，清风生我肠。花非不及时，众鸟何回翔。归看两壁间，画者犹苍苍。抱此幽露姿，愿登君子堂。...
回翔
东斋书事·客里吟情懒
释斯植
客里吟情懒，天涯望欲昏。断云流涧水，残月照衡门。猿啸它山树，砧声何处村。浮名身外事，於此不须论。
浮名
自谓·自谓清贫苦
释斯植
自谓清贫苦，那知即是安。路从平去好，事到口开难。松老心长在，花红色易残。浮生既如许，浑作梦中看。
清贫
子规·游魂如可见
释斯植
游魂如可见，况复雨霏霏。隔水栖无地，经春叫不归。影随芳树没，声入野花飞。那忍东风里，凄凉上客衣。
子规
山居怀旧隐
释斯植
静地独登临，虚闲称此心。猿声过木少，花影入池深。春殿依残日，晴烟散远林。因思南岳寺，长起石床吟。
怀旧
过越·渺渺天涯路
释斯植
渺渺天涯路，扁舟去不穷。水花随岸尽，山影落江空。往事千年梦，渔歌一夜风。诗成唯有月，清致兴谁同。

释斯植的诗词名句全集
