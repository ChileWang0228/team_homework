诗人:董嗣杲
作品数目：678篇
朝代：宋代
诗人简介：董嗣杲，字明德，号静传，杭州人。理宗景定中榷茶九江富池。度宗咸淳末知武康县。宋亡，入山为道士，字无益。嗣杲工诗，吐爵新颖，有《庐山集》五卷，《英溪集》一卷，西湖百咏二卷...
<<清夜偶成·东林与西林>> <<散水花·的皪繁英贴翠鞭>> <<晚立接泥渡边>> <<甘园·内宫园邃傍斋宫>> 
<<过新桥·江城局吟思>> <<庐山折桂一枝>> <<拟古·海上采珠人>> <<冷翠阁与秋岩同赋>> 
<<离湋源口即事>> 

董嗣杲的诗词全集

苹花·花明五出绣汀洲
董嗣杲
花明五出绣汀洲，自在沉沉自在浮。
古有楚童谣可信，今无越女采为羞。
江清得实谁能剖，风起虚根不复留。
晚向水乡回野棹，一规西日落湖州。...
水乡
玉绣球花·洁身自拥翠枝寒
董嗣杲
洁身自拥翠枝寒，遗得春魂寄素颜。
夜月曳光凝绝径，晚风抛影入空关。
几团白云能娇腻，五色流苏只等闲。
宛似恋香蝴蝶乱，绿阴深处不飞还。...
五色
题城山道人庵
董嗣杲
官俸胥方给，山殽市可需。
雨多沙碛失，桥断路程迂。
古树声何壮，秋萍迹已枯。
病身惭到此，有愧竹筇扶。
山晖丹气紫，路隐翠林香。
野道依城社，山童执纪网。
田高秋敛薄，溪曲夜湍长。...
蚍蜉
佛手花·不能摩项过只园
董嗣杲
不能摩项过只园，幻作清芳与世传。
排叶爪痕分翠净，吐葩心骨耀丹妍。
但迷色界空华相，肯悟宗门直指禅。
谁汲野泉临晓浸，瓦瓶插供白衣仙。...
白衣
登临·登临乘此暮江风
董嗣杲
登临乘此暮江风，数尽南飞几字鸿。
秋水已清天更碧，晓枫未赤枣先红。
诸公轩冕留情处，万里山河拊髀中。
壮志已锁思拥衲，饱餐蔬饭想虚空。...
山河
玉莲堂·仙根曾就华峰移
董嗣杲
仙根曾就华峰移，净引湘波出浴妃。
龙护先皇三字在，燕居旧尹一清非。
风檐摇影凉姿媚，月槛迷香冷艳肥。
平展水天菱唱远，竹山苍翠自成围。...
苍翠
曹家沙阻风与朱一夔步入庐江县
董嗣杲
剩浪淮南接，疏篷岸北留。
联镳入荒市，扶杖涉虚洲。
有侣同寻醉，无歌可遣愁。
风花犹未息，却望隔江舟。
淮南
月季花·谢了还开肯悟空
董嗣杲
谢了还开肯悟空，一年三十六旬中。
相看谁有长春艳，莫道花无百日红。
酡脸倚娇承舞雪，瘦枝扶力借柔风。
四时常吐芳姿媚，人老那能与此同。...
四时
清夜偶成·东林与西林
董嗣杲
东林与西林，只有矮墙隔。
远永共家风，各自立茅棘。
我游难尽兴，入眼眩金碧。
孤塔插空斜，万树屯云窄。
香炉拥烟紫，莲花照亭白。
未闻海潮音，多时坐饥迫。
淮僧心胆粗，迎送勤朝夕。...
无益
予辛酉春哭钟松岩于馀杭灵溪壬戌春于江州马
董嗣杲
去春哭钟子，奔走馀杭路。
今春哭田生，栖迟九江渡。
在家在客中，两友两春讣。
伊谁夺天年，有天不可籲。
老泪无由制，立见眼隔雾。
风晴江气暖，日夕山色暮。
仿佛怀清扬，同游散幽步。...
百年
南高峰塔·谁舍尘身石漫巅
董嗣杲
谁舍尘身石漫巅，浮屠突兀拂霄躔。
方隅端拱明离位，梯级高营石晋年。
土穴有龙嘘重雾，草庵无衲坐空禅。
虚危直视烟霞路，镗鞳风铃到处传。...
风铃
兰花·芳友幽栖九畹阴
董嗣杲
芳友幽栖九畹阴，花柔叶劲怯深寻。
谢家毓取阶庭秀，屈子纫归泽国吟。
百奔混林尊异种，一清传世绝同心。
身悝风露甘修洁，谁托斯馨欲援琴。...
传世
瓶蕉花·鹅项窑壶翠干是
董嗣杲
鹅项窑壶翠干是，就中琼卉袅清寒。
暑天流影澄方沼，尘眼迷丛倚曲栏。
几叶但知青尾掉，数蕤易觉粉香残。
西风枝上无多雨，留傍花台当画看。...
知青
溪村晚步即事
董嗣杲
小策盘旋草舍东，东西拾穗走儿童。
村家閒有秋收处，愁语酣歌自不同。
秋收
桂花·月地云丛花意妍
董嗣杲
月地云丛花意妍，清芬曾向窦家传。
登山不愧自招隐，斫树莫名谁学仙。
香换西风埋麝腹，种分南海蕴龙涎。
玉杯甘露何从得，欲折蟾枝是几年。...
南海
黄葵花·天然嫩相烁秋明
董嗣杲
天然嫩相烁秋明，淡染鹅裳结束轻。
醉蕊强传金盏侧，赤心长向火轮倾。
四娘蹊上能无种，一点眉间自有情。
不照花根元藉叶，羡他卫足了孤生。...
结束
安庆新城·清香凝燕寝
董嗣杲
清香凝燕寝，春色遍龙舒。
市井无遗地，人烟有定居。
柝声营屋邃，帘影酒坊虚。
白首三山客，编茅作校书。
春色
泊安庆得郭澹溪书
董嗣杲
客檐停坐久，军递接程初。
狂醉舒城酒，欣将建业书。
宦游空叹老，吟思未应疏。
举网谁家子，欢然饷巨鱼。
宦游
寓江州西城
董嗣杲
奔忙梦落富池程，归托蘧庐恋灌城。
有石醉乘新月坐，无家吟逐乱云行。
衣遗母线寒针在，烧起公山晚阵鸣。
邻屋酒香堪洗恨，拟栽松菊俲渊明。...
母线
妙智寺明上人他适因得一游
董嗣杲
主僧何所往，閒客自来游。
山阜秋棱劲，村塍稻把稠。
落乌攒梵庑，腥鸽堕经楼。
借鼎烹茶去，无人说赵州。
烹茶
归城赋·绝壑松风泻瀑声
董嗣杲
绝壑松风泻瀑声，此身如寄画图清。
馀生结得东林社，三笑亭前看月明。
画图
百合花·有聚无分比蒜强
董嗣杲
有聚无分比蒜强，春苗数尺紫茎长。
青苍暗接多重叶，红白争开五月凉。
罔使蒸□□食气，只堪当肉润吟肠。
山古樱笋同时荐，不似花心瓣瓣香。...
同时
四安乘舟上安吉州
董嗣杲
日出雪意消，云敛万山紫。
水步发船人，相竞更填委。
驰担苦多虞，买渡须谨始。
向来受摧挫，至今失料理。
溪南树阴开，沙上鸿声起。
独行良辛苦，淹留叹行李。
寘恨复怜生，归欤安坎止。...
淹留
藤花·蒙葺紫结秀蕤明
董嗣杲
蒙葺紫结秀蕤明，远讶霞铺彩凤轻。
碎影照溪羞晚悴，烂香蔓壑藉春荣。
蔓如谀佞依权势，色比空华易死生。
花落水流儴沈约，至今故客号馀英。...
权势
宿嘉兴新城市
董嗣杲
泛秋入禾乡，钝舟无期程。
西风吹官河，其壤惟新城。
云围畎亩遍，星零聚落盈。
前畈出顽犷，有可敌无勍。
梵坊名能仁，能向乖幽情。
房房市药富，涤面尘不婴。
习俗困促迫，意度无专征。...
暴客
与徐税过淮民家市果
董嗣杲
寒水落沙洲，随地营送年。
徐卿邀我行，远渡呼脚船。
荒津绝鸡犬，断篱掩人烟。
柑梨土民收，饤坐风味全。
及公出酒瓯，提篮寘我前。
甘香种子异，脆腻色泽妍。
定价随语准，质直何其坚。...
可怜
过琴斋·乘閒过琴斋
董嗣杲
乘閒过琴斋，作意登漪岚。
棠湖漾其北，紫霄耸其南。
阑干压池芳，渌净拖柔蓝。
行人冒游尘，名利多沉酣。
尽倾沧江水，莫洗浊世贪。
出群赵家玉，吏此长子男。
台府严且明，举动百不堪。...
举动
芦花·冗花焦叶袅风漪
董嗣杲
冗花焦叶袅风漪，乱展江乡白渺瀰。
两岸水枯鸥宿处，一天雪衮雁衔时。
羌儿削管吹边远，淮俗编帘障屋危。
岂特絮氈堪御冻，津头拾取作薪炊。...
拾取
梅花·水光月色最相宜
董嗣杲
水光月色最相宜，独结空林岁晚期。
万国春回先有信，孤山人往绝无诗。
吟风海鹤眠清影，敲雪村童认老枝。
举世只知调鼎贵，玄机谁向静中规。...
玄机
木兰花·弄粉调红抹野姿
董嗣杲
弄粉调红抹野姿，寂寥谁抱远书思。
妆凝彩日含朱粉，艳染光霞拆紫丝。
守戌自知身是女，发祥谁见树生芝。
晚桡歌断何人望，遗得天随醉后诗。...
发祥
木笔花·始开已落谩芳菲
董嗣杲
始开已落谩芳菲，暗写东皇几夕晖。
傍树谁矜火焰异，对花自感壮年非。
红脂含蒂长枝劲，紫粉粘蕤老叶肥。
名占辛夷播方册，诗豪惟许少陵挥。...
辛夷
甲戌八月初九夜武康山中洪水骤发越十日漕司
董嗣杲
甲戌缠国哀，时属秋八月。
近辅馀英山，洪水中夜发。
狼藉彻旬雨，拔地殊飘忽。
滔天肆奔迸，变幻起崷崒。
徒步登县楼，浩渺沉林樾。
妖氛混泽气，势极火焰突。
绵亘山下乡，逃难想颠蹶。...
征伐
橘花·对花怀母望云心
董嗣杲
对花怀母望云心，不见围棋隐者寻。
晚径风清香更醉，小亭月满艳能侵。
千林翠幄千英雪，一点琼苞一颗金。
莫问封侯惟问酒，泛杯摘蕊寄情深。...
围棋
客久·身孤犹落叶
董嗣杲
身孤犹落叶，客久向饷英。
少睡夜逾悄，多闻心更清。
县楼讹漏点，雨市杂溪声。
海上仙槎在，思乘几凝情。
客寓即事·树头梅豆小
董嗣杲
树头梅豆小，水际荻茅鲜。
老客携名酒，顽胥纳俸钱。
喜寻临晚兴，恨入惜春联。
不似西湖乐，东风荡画船。
东风
葵花·缠粉花心吐腻英
董嗣杲
缠粉花心吐腻英，根柔叶绉簇娉娗。
锦窠绣窟攒风日，绛节华旌列户庭。
五色种遗吴地秀，独醒人耀楚江灵。
年年重午家家有，桃桃菖蒲共一瓶。...
五色
苏公堤·青红一线界沙堤
董嗣杲
青红一线界沙堤，日日香风逐马蹄。
三月桃花无浪起，六桥柳色有莺啼。
官亭飞盖春相接，酒舍收旗晚自迷。
游子岂知坡老意，两山长拥夕阳西。...
夕阳
素馨·负得刘王侍女称
董嗣杲
负得刘王侍女称，何年钟作塚魂英。
月娥暗吐温柔态，海国元标悉茗名。
翠髻云鬟争点缀，风香露屑斗轻盈。
分明削就梅花雪，谁在瑶台醉月明。...
轻盈
送张子秀入京
董嗣杲
玉立当归香案傍，平时高论凛秋霜。
锦囊自富惊人语，宝剑犹埋断佞光。
雨外雷声随地起，江头虹气接天长。
有谟入告需时用，未忍将身学子房。...
天长
松花·肪花簌簌缀茸茸
董嗣杲
肪花簌簌缀茸茸，谁觌长生欲此逢。
黄雪凝钗资雾滃，翠虬吐汞借雪封。
酿浆可问通仙醉，捻饼须知渍蜜供。
飘砌忍看僧扫去，异香蹑取茯苓踪。...
须知
散水花·的皪繁英贴翠鞭
董嗣杲
的皪繁英贴翠鞭，流波拂影自牵连。
柔条袅画粘琼靥，小叶抽春垒玉钿。
冷艳远疑冰剪处，秾华低灿月明天。
莫欺露奔云丛乱，暗引迷香采蝶眠。...
明天
暑中客怀·飘蓬于此趣何迂
董嗣杲
飘蓬于此趣何迂，破却牢愁是酒壶。
世上利名休羡有，胸中丘壑不应无。
秋侵客鬓从添白，春满侯门亦谩朱。
无地追凉身坐甑，藕花多处忆西湖。...
西湖
题大赛山中人家
董嗣杲
课孙课子业桑麻，最喜无人识故家。
八口日支资地力，一头雪色感年华。
甜瓜苦过王戎李，古木枯如博望槎。
岂得不谙培植性，又思寻客学餐霞。...
培植
五丈观音·海国风涛拥万寻
董嗣杲
海国风涛拥万寻，此身何翅直千金。
涉波直现昂藏相，结屋还坚报施心。
圆得诸方传转智，幸存一半有观音。
阴廊谁立苔碑在，只载三朝法驾临。...
观音
芜湖·规规安利欲
董嗣杲
规规安利欲，扰扰竞光阴。
男邑濒江尾，商家截市心。
炎凉难洗荡，风月易招寻。
见说圩田熟，欣逢节序临。
风月
晚立接泥渡边
董嗣杲
逍遥行乐立西风，多听秋声耳欲聋。
供世难分心力异，浮家易感古今同。
小花糁渡遗晴蓼，碎叶填津积冷枫。
博望有槎撑不去，岸头横卧树心空。...
行乐
发黄池与朱一夔相别情思黯如
董嗣杲
同行谁际此心同，我去君留怅北风。
两地相分云袂远，前峰自掩雪林空。
几多遣兴怀樽俎，千万将书托燕鸿。
独过顾城湖上晚，已拚绝饮蛰孤篷。...
同行
杜鹃花·树底催归咽一声
董嗣杲
树底催归咽一声，夕阳喷恨入繁英。
枝枝血染花风晚，萼萼愁开谷雨晴。
尚有春魂遗万古，岂无月色照三更。
冤红遮莫随流水，最挠天涯蜀客情。...
月色
稻花·四海张颐望岁丰
董嗣杲
四海张颐望岁丰，此花不与万花同。
香分天地生成里，气应阴阳子午中。
顷顷紫芒摇七月，穰穰玉糁杵西风。
雨暘时若关开落，歌壤谁摅畎亩忠。...
西风
得京友信问曾观三叠水否因寄
董嗣杲
破橐萧然不自休，芦黄苇白九江秋。
抗尘狂作两年客，看水悭为三叠游。
得酒问鱼愁入市，有书无雁却登楼。
征裘几揾思家泪，两眼凝穷桑落洲。...

董嗣杲的诗词名句全集
