诗人:刘翼
作品数目：17篇
朝代：宋代
诗人简介：刘翼（一一九八-？），字躔父，福唐（今福建福清）人。与林希逸同从陈藻学，得其师诗法，不乐科举，有心游稿。理宗景定二年（一二六一）曾摘取其中诗十九首寄林希逸，林编为心游摘稿，并为之...
<<山寺听雨>> <<书情·萧疏远市嚣>> <<送二子从子宜读书>> <<题东皋诗卷>> 
<<题简上人西亭诗文后>> <<题平远轩呈竹溪玉堂>> <<题心游楼>> <<戏和刘雪巢题壁韵>> 
<<心游楼即事>> 

刘翼的诗词全集

山寺听雨
刘翼
问道论诗也一宗，烧柴煨芋佛家风。
要知真乐人间少，听雨空山破寺中。
偶见官舍梅花作
刘翼
天然标格自潇疏，底用松篁水月俱。
但是梅花皆可爱，何关东阁与西湖。
梅花
书情·萧疏远市嚣
刘翼
萧疏远市嚣，山窟杂耕樵。
穷鬼乘吾拙，钱神挟汝骄。
世途自巘嶮，真性本逍遥。
尚想荣期乐，纶巾傲汉貂。
真性
送二子从子宜读书
刘翼
三代读书无寸功，又将此法教儿童。
旁人笑我背时好，不背旁人背乐翁。
儿童
题东皋诗卷
刘翼
雪竹霜松不老身，尽教后进笑陈人。
相逢亦有吟诗客，谁似先生语意真。
相逢
题简上人西亭诗文后
刘翼
真如非字义，绮语道之疵。
未见西亭作，长为北磵欺。
晚因僧媚远，初实客从曦。
多少才名士，沉沦世不知。
名士
题平远轩呈竹溪玉堂
刘翼
溪堂闢小轩，此景绝可爱。
蔡松道东边，千载典刑在。
高低万顷田，面势溪向背。
生绡一幅宽，晴雨不尽态。
中有谪仙人，来寻莘野耒。
畎亩虽不忘，知进不如退。
乾坤入醉眼，风月出吟喙。...
乾坤
题心游楼
刘翼
一自浮光抵玉融，东林山曲世为农。
前场岁计禾麻麦，后圃年深竹荔松。
博我多闻千载史，唤人深省五更钟。
不消更会楞严语，面面披云挹晓峰。...
深省
戏和刘雪巢题壁韵
刘翼
吟怀祗怕俗尘迷，若慕唐人也自痴。
要识性情根极处，请观三百五篇诗。
性情
心游楼即事
刘翼
禅坐宁离此，意行何所如。
稻粱诗七月，果木赋闲居。
活水尝新茗，颠风落旧书。
无才甘用拙，不是隐樵渔。
旧书
伯言见和拙作以汉隶书之谢
刘翼
李潮善八分，求歌杜陵叟。
有人和我诗，半纸余科斗。
风云生其怀，剑戟出其手。
石经中郎蔡，新样元和柳。
元常文不传，退之书何有。
待我农隙时，载笔随君后。
袖手眼亦明，聊与之饮酒。...
手眼
答林昌宗诗筌韵
刘翼
经锄小暇弄诗筌，老去仍知默是祥。
沧海移舟尽琴趣，虽然终不似无弦。
沧海
癸卯十月同林子宜拜扫先师
刘翼
秋风飒飒已华颠，男女犹赊嫁娶钱。
问道西轩空有梦，繙经南谷恐无缘。
登坟荐酒徒为尔，对佛拈花亦偶然。
回首白云无叫处，青山长在泪痕边。...
酒徒
梦呈乐轩先生既觉不失一字录
刘翼
不见仙翁四十春，幸然丘陇在比邻。
当年四海从游者，报佛深恩有几人。
四海
梅花作·对坐茶瓯日两回
刘翼
对坐茶瓯日两回，胸怀真率向人开。
茶瓯对客如前度，不见先生杖屦来。
胸怀
梅花作·昼倚篮舆饯一杯
刘翼
昼倚篮舆饯一杯，殷勤别语到帘帏。
那知此夜成长往，书屋无人月掩扉。
成长
梅花作·书中有种复何愁
刘翼
书中有种复何愁，酒兴诗狂卒未休。
莫唱横塘断肠句，不堪斜日独登楼。

刘翼的诗词名句全集
