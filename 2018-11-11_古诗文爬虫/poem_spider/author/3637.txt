诗人:梅询
作品数目：27篇
朝代：宋代
诗人简介：梅询（964-1041），字昌言，宣城梅氏第三世孙。端拱二年进士，授利丰监判官。宋真宗咸平三年，梅询作为进士考官受到召见，谈论天下大事，极合真宗之意，把他视作奇才，升任集贤院，梅询...
<<送蒙寺丞赴郡>> <<送夏子乔招讨西夏>> <<送杨可及第还乡>> <<桃源·武陵风景都然改>> 
<<叠嶂楼·谢公城上谢公楼>> <<濠州四望亭閒眺>> <<虎丘·凤池初下陟孱颜>> <<吴兴道中>> 
<<阴陵·龙虎相驱逐>> 

梅询的诗词全集

炼丹井·仙翁道未成
梅询
仙翁道未成，栖神在岩石。
酌彼山下泉，穷年炼金液。
洞阴春始绿，苔甃秋涵碧。
细慕不可期，凭栏望岛舄。
凭栏
桃源·武陵风景都然改
梅询
武陵风景都然改，谷口桃花镇长在。
自从改赐鼎州名，转觉桃源仙气灵。
桃源
吴兴道中
梅询
野阔多桑柘，湖平溉沃田。
采莲花样女，载酒叶儿船。
黄犊青山下，垂杨古道边。
行行频北望，恋阙意悬悬。
莲花
送蒙寺丞赴郡
梅询
郢国当时唱，犹传白雪真。
问今非昔日，和者几何人。
昔日
送夏子乔招讨西夏
梅询
丹墀曾独绎丝纶，御札亲题第一人。
莺喜上迁张笔力，马谙西讨仗威灵。
亚夫金鼓从天降，韩信旌旗背水陈。
耆致尔功还奏阙，图形仍许上麒麟。...
旌旗
送杨可及第还乡
梅询
君恩兼喜拜维桑，路入家山道更光。
春色殿前初脱白，秋风陇上见焚黄。
偏留名纸呼先辈，喜著蓝袍到故乡。
科第孝思俱已遂，却经剑栈莫凄凉。...
先辈
叠嶂楼·谢公城上谢公楼
梅询
谢公城上谢公楼，百尺阑干挂斗牛。
碧瓦万家烟树密，苍崖一槛瀑泉流。
波光滟滟前溪满，刹影亭亭古寺幽。
此地近除新太守，绿窗明月为君留。...
亭亭
濠州四望亭閒眺
梅询
南北舟行互掷梭，长淮混混接天河。
石梁景绝虹垂渚，桐柏春深雪作波。
四望空明无俗翳，数声欸乃有渔歌。
谁言此地殊幽僻，自我今来风味多。...
渔歌
虎丘·凤池初下陟孱颜
梅询
凤池初下陟孱颜，虎寺重游启旧关。
金钺传呼投钓渚，宝天辉映读书山。
卧龙昔日曾三顾，辽鹤千年始一还。
应为苍生须再起，草堂萝幄讵容闲。...
昔日
阴陵·龙虎相驱逐
梅询
龙虎相驱逐，干戈事战争。
千重汉围合，一夜楚歌声。
凄凉七十战，散漫八千兵。
失道欺田父，穷途遇灌婴。
天亡终不悟，览古亦伤情。...
穷途
游齐山寺
梅询
凤刹岧峣挂断霓，凫云渚洳暗窗扉。
江风晓定钓人出，山月夜高禅客归。
墙外蔓藤移过密，院中杉子落来稀。
老僧独坐蒲团稳，自枉晴簷补衲衣。...
月夜
真庙挽辞
梅询
愁烟暗鼎湖，龙驭入清都。
陟降红云陛，陪歆赤帝云。
亮阴真圣嗣，遗诏尽嘉谟。
尚见孤臣泣，蒙知直殿庐。
华亭道中
梅询
晴云唳鹤几千里，隔水野梅三四株。
欲问陆机当日宅，而今何处不荒芜。
荒芜
寄吕许公
梅询
十五年前忝一麾，公余尝得预言诗。
玉阶步武为霖早，云路风波得志迟。
浴凤池深春荡荡，观鱼台古草离离。
重来故老休相问，请揭纱笼看旧碑。...
鱼台
江楼晚眺·潮落蚌耕洲
梅询
潮落蚌耕洲，霞天雨尽收。
月来山寺候，云驻海间秋。
野鹜驯舟绕，红鱼逐饵游。
欣然乘此兴，呼酒醉高楼。
红鱼
题竹山寺
梅询
乱山幽蔼隔招提，祇许相邀入剡迷。
山树风泉为谁响，春城一夜到鸣鸡。
竹山
吴江太湖笠泽虹桥
梅询
岸傍高士陆龟蒙，羌雁曾徵恋钓筒。
船户平居两山下，图经分载几州中。
船户
吴王墓·昔见虎眈眈
梅询
昔见虎眈眈，今为佛子岩。
云寒不出寺，剑净求离潭。
幽步萝随径，高禅雪闭庵。
吴都十万户，烟瓦亘东南。
东南
翻经台·灵运曾此台
梅询
灵运曾此台，冥心住幽寂。
重绎叶上书，深藏林中迹。
遗文传竹素，野蔓侵苔壁。
登览殊未休，苍山日将夕。
苍山
飞来峰·竺慧指此峰
梅询
竺慧指此峰，飞来自灵鹫。
猿鸟曾未知，烟岚尚依旧。
兴亡谩千古，天地岂关纽。
祇恐舟壑移，他年却西走。
天地
高峰塔·高塔列远岑
梅询
高塔列远岑，亭亭几百载。
铃声答夜风，轮影落沧海。
闲云伴危级，曙日平烟彩。
欲下生暮愁，千山闭轻霭。
亭亭
呼猿洞·古涧飞白猿
梅询
古涧飞白猿，寂历不知处。
风激石上泉，僧疑月中树。
微茫认松雪，仿佛横樵路。
写望增尔思，苍苍奈烟雾。
仿佛
冷泉亭·古窦鸣幽泉
梅询
古窦鸣幽泉，苍崖结虚宇。
六月期客游，披襟苦徂暑，
开窗弄清浅，吹鬓疑风雨。
不见白使君，烟萝为谁语。
风雨
莲花峰·巨石如芙蕖
梅询
巨石如芙蕖，天然匪雕饰。
盘礴峰顶边，婵娟秋江侧。
涉川试谁探，作砺当自惜。
坐与荣落同，正心未尝易。
未尝
灵隐寺·千峰凌紫烟
梅询
千峰凌紫烟，中有梵宫阙。
灵眄极幽栖，尘心自超越。
松篁发春霭，桂实坠秋月。
争得谢世人，兹焉老华发。
华发
龙泓洞·矫矫渊下龙
梅询
矫矫渊下龙，潜神在灵府。
云卧虽有时，泥沙可长处。
阴崖寒气腥，峭壁烟痕古。
峭壁
水台盘·鹤发山中人
梅询
鹤发山中人，疏泉凿幽石。
如凭青玉案，分递白云液。
泠泠溅雕俎，瑟瑟穿吟席。
醉坐三伏中，烦襟自消释。

梅询的诗词名句全集
