诗人:陈敬宗
作品数目：8篇
朝代：明代
诗人简介：陈敬宗（1377年-1459年），字光世，号澹然居士，又号休乐老人，浙江慈溪人。明代名臣、学者。永乐二年（1404）与李时勉同举进士。选庶吉士，参修《永乐大典》，擢刑部主事。迁南京国...
<<元夕赐观灯诗>> <<元夕赐·河汉沉沉霁景澄>> <<赐观灯诗>> <<元夕·皓月金门夜>> 
<<元夕·紫禁疏钟静>> <<元夕·剑佩青霄近>> <<元夕·紫陌连清禁>> <<元夕·山拥金鳌壮>> 


陈敬宗的诗词全集

元夕赐观灯诗
陈敬宗
中使传宣宴百官，珮声遥集五云端。
酒倾绿蚁开金瓮，馔脍苍麟奉玉盘。
宝帐春回频送暖，瑶台雪霁不生寒。
侍臣沾醉蒙恩德，更敕都人近御看。...
恩德
元夕赐·河汉沉沉霁景澄
陈敬宗
河汉沉沉霁景澄，蓬莱燃满九华灯。
青猊白象三千界，绮阁雕栏十二层。
花绣芙蓉浓艳吐，帘垂翡翠异香凝。
世人惟向云中见，遥望天门不可登。...
翡翠
赐观灯诗
陈敬宗
乐奏《韶》、《咸》宝扇开，遥瞻龙驭自天来。
九门香逐灵飚度，万国春随御气回。
彩凤高临青玉案，彤云轻护紫霞杯。
臣民共愿宸游乐，海内欢声溢九垓。...
彤云
元夕·皓月金门夜
陈敬宗
皓月金门夜，和风玉殿春。
云移三岛近，灯簇万花新。
天仗临丹扆，星桥接紫宸。
中官宣德意，宴赏及群臣。
金门
元夕·紫禁疏钟静
陈敬宗
紫禁疏钟静，高城刻漏传。
五云迎宝盖，万户缀金莲。
琼醴行仙席，龙盘进御筵。
教坊呈百戏，齐过玉阶前。
教坊
元夕·剑佩青霄近
陈敬宗
剑佩青霄近，峰峦翠阁重。
花明金幄月，香度玉楼风。
拜舞诸蕃集，欢娱万国同。
遥闻歌吹发，五色庆云中。
欢娱
元夕·紫陌连清禁
陈敬宗
紫陌连清禁，彤楼接绛河。
九门星彩动，万井月华多。
宝炬通宵晃，鸾笙协气和。
臣民涵圣泽，齐唱太平歌。
通宵
元夕·山拥金鳌壮
陈敬宗
山拥金鳌壮，云盘彩凤来。
星河随斗转，珠阙倚天开。
欢洽春声遍，恩从淑气回。
愿歌《鱼藻》咏，长奉万年杯。

陈敬宗的诗词名句全集
