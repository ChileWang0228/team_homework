诗人:徐夤
作品数目：262篇
朝代：唐代
诗人简介：字昭梦，莆田人。登乾宁进士第，授秘书省正字。依王审知，礼待简略，遂拂衣去，归隐延寿溪。著有《探龙》、《钓矶》二集，诗二百六十五首。徐夤系唐乾宁元年 （890）进士，授秘书省...
<<牡丹花·看遍花无胜此花>> <<萤·月坠西楼夜影空>> <<蝴蝶·不并难飞茧里蛾>> <<赠东方道士>> 
<<蝴蝶·拂绿穿红丽日长>> <<白鸽·举翼凌空碧>> <<骄侈·骄侈阽危俭素牢>> <<帆·岂劳孤棹送行舟>> 
<<霞·天际何人濯锦归>> 

徐夤的诗词全集

牡丹花·看遍花无胜此花
徐夤
看遍花无胜此花，剪云披雪蘸丹砂。开当青律二三月，
破却长安千万家。天纵秾华刳鄙吝，春教妖艳毒豪奢。
不随寒令同时放，倍种双松与辟邪。...
妖艳
蝴蝶·不并难飞茧里蛾
徐夤
不并难飞茧里蛾，有花芳处定经过。
天风相送轻飘去，却笑蜘蛛谩织罗。
蜘蛛
萤·月坠西楼夜影空
徐夤
月坠西楼夜影空，透帘穿幕达房栊。流光堪在珠玑列，
为火不生榆柳中。一一照通黄卷字，轻轻化出绿芜丛。
欲知应候何时节，六月初迎大暑风。...
月初
骄侈·骄侈阽危俭素牢
徐夤
骄侈阽危俭素牢，镜中形影岂能逃。石家恃富身还灭，
颜子非贫道不遭。蝙蝠亦能知日月，鸾凤那肯啄腥臊。
古今人事惟堪醉，好脱霜裘换绿醪。...
腥臊
咏钱·多蓄多藏岂足论
徐夤
多蓄多藏岂足论，有谁还议济王孙。能于祸处翻为福，
解向雠家买得恩。几怪邓通难免饿，须知夷甫不曾言。
朝争暮竞归何处，尽入权门与幸门。...
须知
霞·天际何人濯锦归
徐夤
天际何人濯锦归，偏宜残照与晨晖。流为洞府千年酒，
化作灵山几袭衣。野烧焰连殊赫奕，愁云阴隔乍依稀。
劳生愿学长生术，餐尽红桃上汉飞。...
赫奕
赠东方道士
徐夤
葫芦窗畔挂，是物在其间。雪色老人鬓，桃花童子颜。
祭星秋卜日，采药晓登山。旧放长生鹿，时衔瑞草还。
长生
白鸽·举翼凌空碧
徐夤
举翼凌空碧，依人到大邦。粉翎栖画阁，雪影拂琼窗。
振鹭堪为侣，鸣鸠好作双。狎鸥归未得，睹尔忆晴江。
凌空
蝴蝶·拂绿穿红丽日长
徐夤
拂绿穿红丽日长，一生心事住春光。最嫌神女来行雨，
爱伴西施去采香。风定只应攒蕊粉，夜寒长是宿花房。
鸣蝉性分殊迂阔，空解三秋噪夕阳。...
花房
帆·岂劳孤棹送行舟
徐夤
岂劳孤棹送行舟，轻过天涯势未休。断岸晓看残月挂，
远湾寒背夕阳收。川平直可追飞箭，风健还能溯急流。
幸遇济川恩不浅，北溟东海更何愁。...
急流
上阳宫词
徐夤
点点苔钱上玉墀，日斜空望六龙西。
妆台尘暗青鸾掩，宫树月明黄鸟啼。
庭草可怜分雨露，君恩深恨隔云泥。
银蟾借与金波路，得入重轮伴羿妻。...
可怜
旅次寓题
徐夤
胡为名利役，来往老关河。白发随梳少，青山入梦多。
途穷怜抱疾，世乱耻登科。却起渔舟念，春风钓绿波。
登科
东归出城留别知己
徐夤
韦蒙屈指许非才，三载长安共酒杯。欲别未攀杨柳赠，
相留拟待牡丹开。寒随御水波光散，暖逐衡阳雁影来。
他日因书问衰飒，东溪须访子陵台。...
衡阳
绿鬓·绿鬓先生自出林
徐夤
绿鬓先生自出林，孟光同乐野云深。躬耕为食古人操，
非织不衣贤者心。眼众岂能分瑞璧，舌多须信烁良金。
君看黄阁南迁客，一过泷州绝好音。...
龙蛰·龙蛰蛇蟠却待伸
徐夤
龙蛰蛇蟠却待伸，和光何惜且同尘。伍员岂是吹箫者，
冀缺非同执耒人。神剑触星当变化，良金成器在陶钧。
穰侯休忌关东客，张禄先生竟相秦。...
陶钧
逐臭苍蝇
徐夤
逐臭苍蝇岂有为，清蝉吟露最高奇。多藏苟得何名富，
饱食嗟来未胜饥。穷寂不妨延寿考，贪狂总待算毫厘。
首阳山翠千年在，好奠冰壶吊伯夷。...
毫厘
辇下赠屯田何员外
徐夤
封章频得帝咨嗟，报国唯将直破邪。身到西山书几达，
官登南省鬓初华。厨非寒食还无火，菊待重阳拟泛茶。
内翰好才兼好古，秋来应数到君家。...
重阳
送卢拾遗归华山
徐夤
紫殿谏多防佞口，清秋假满别明君。惟忧急诏归青琐，
不得经时卧白云。千载茯苓携鹤劚，一峰仙掌与僧分。
门前旧客期相荐，犹望飞书及主文。...
茯苓
吴·一主参差六十年
徐夤
一主参差六十年，父兄犹庆授孙权。不迎曹操真长策，
终谢张昭见硕贤。建业龙盘虽可贵，武昌鱼味亦何偏。
秦嬴谩作东游计，紫气黄旗岂偶然。...
武昌鱼
贡余秘色茶盏
徐夤
捩翠融青瑞色新，陶成先得贡吾君。功剜明月染春水，
轻旋薄冰盛绿云。古镜破苔当席上，嫩荷涵露别江濆。
中山竹叶醅初发，多病那堪中十分。...
中山
霜·应节谁穷造化端
徐夤
应节谁穷造化端，菊黄豺祭问应难。红窗透出鸳衾冷，
白草飞时雁塞寒。露结芝兰琼屑厚，日干葵藿粉痕残。
世间无比催摇落，松竹何人肯更看。...
芝兰
南·罩罩嘉鱼忆此方
徐夤
罩罩嘉鱼忆此方，送君前浦恨难量。火山远照苍梧郡，
铜柱高标碧海乡。陆贾几时来越岛，三闾何日濯沧浪。
钟仪冠带归心阻，蝴蝶飞园万草芳。...
沧浪
燕·从待衔泥溅客衣
徐夤
从待衔泥溅客衣，百禽灵性比他稀。何嫌何恨秋须去，
无约无期春自归。雕鹗不容应不怪，栋梁相庇愿相依。
吴王宫女娇相袭，合整双毛预奋飞。...
相依
露·鹤鸣先警雁来天
徐夤
鹤鸣先警雁来天，洗竹沾花处处鲜。散彩几当蝉饮际，
凝光宜对蚌胎前。朝垂苑草烟犹重，夜滴宫槐月正圆。
怵惕与霜同降日，苹蘩思荐独凄然。...
怵惕
钓丝竹·藋藋拂清流
徐夤
藋藋拂清流，堪维舴艋舟。野虫悬作饵，溪月曲为钩。
雨润摇阶长，风吹绕指柔。若将诸树比，还使绿杨羞。
蚕妇非尧女，渔人是子猷。湖边旧栽处，长映读书楼。...
读书
追和常建叹王昭君
徐夤
红颜如朔雪，日烁忽成空。泪尽黄云雨，尘消白草风。
君心争不悔，恨思竟何穷。愿化南飞燕，年年入汉宫。
云雨
龟·行止竟何从
徐夤
行止竟何从，深溪与古峰。青荷巢瑞质，绿水返灵踪。
钻骨神明应，酬恩感激重。仙翁求一卦，何日脱龙钟。
感激
蜀葵·剑门南面树
徐夤
剑门南面树，移向会仙亭。锦水饶花艳，岷山带叶青。
文君惭婉娩，神女让娉婷。烂熳红兼紫，飘香入绣扃。
娉婷
华清宫·十二琼楼锁翠微
徐夤
十二琼楼锁翠微，暮霞遗却六铢衣。桐枯丹穴凤何去，
天在鼎湖龙不归。帘影罢添新翡翠，露华犹湿旧珠玑。
君王魂断骊山路，且向蓬瀛伴贵妃。...
翡翠
回文诗·轻帆数点千峰碧
徐夤
轻帆数点千峰碧，水接云山四望遥。晴日海霞红霭霭，
晓天江树绿迢迢。清波石眼泉当槛，小径松门寺对桥。
明月钓舟渔浦远，倾山雪浪暗随潮。...
迢迢
嘉运·嘉运良时两阻修
徐夤
嘉运良时两阻修，钓竿蓑笠乐林丘。家无寸帛浑闲事，
身似浮云且自由。庭际鸟啼花旋落，潭心月在水空流。
晨炊一箸红银粒，忆着长安索米秋。...
长安
牡丹花·万万花中第一流
徐夤
万万花中第一流，浅霞轻染嫩银瓯。能狂绮陌千金子，
也惑朱门万户侯。朝日照开携酒看，暮风吹落绕栏收。
诗书满架尘埃扑，尽日无人略举头。...
尘埃
追和白舍人咏白牡丹
徐夤
蓓蕾抽开素练囊，琼葩熏出白龙香。裁分楚女朝云片，
剪破姮娥夜月光。雪句岂须征柳絮，粉腮应恨帖梅妆。
槛边几笑东篱菊，冷折金风待降霜。...
柳絮
荔枝·日日熏风卷瘴烟
徐夤
日日熏风卷瘴烟，南园珍果荔枝先。灵鸦啄破琼津滴，
宝器盛来蚌腹圆。锦里只闻销醉客，蕊宫惟合赠神仙。
何人刺出猩猩血，深染罗纹遍壳鲜。...
神仙
东京次新安道中
徐夤
贼去兵来岁月长，野蒿空满坏墙匡。旋从古辙成深谷，
几见金舆过上阳。洛水送年催代谢，嵩山擎日拂穹苍。
殊时异世为儒者，不见文皇与武皇。...
嵩山
上阳宫词·点点苔钱上玉墀
徐夤
点点苔钱上玉墀，日斜空望六龙西。妆台尘暗青鸾掩，
宫树月明黄鸟啼。庭草可怜分雨露，君恩深恨隔云泥。
银蟾借与金波路，得入重轮伴羿妻。...
可怜
赠垂光同年
徐夤
丹桂攀来十七春，如今始见茜袍新。须知红杏园中客，
终作金銮殿里臣。逸少家风惟笔札，玄成世业是陶钧。
他时黄阁朝元处，莫忘同年射策人。...
陶钧
蜀·虽倚关张敌万夫
徐夤
虽倚关张敌万夫，岂胜恩信作良图。能均汉祚三分业，
不负荆州六尺孤。绿水有鱼贤已得，青桑如盖瑞先符。
君王幸是中山后，建国如何号蜀都。...
建国
陈·三惑昏昏中紫宸
徐夤
三惑昏昏中紫宸，万机抛却醉临春。书中不礼隋文帝，
井底常携张贵嫔。玉树歌声移入哭，金陵天子化为臣。
兵戈半渡前江水，狎客犹闻争酒巡。...
天子
李翰林·谪下三清列八仙
徐夤
谪下三清列八仙，获调羹鼎侍龙颜。吟开锁闼窥天近，
醉卧金銮待诏闲。旧隐不归刘备国，旅魂长寄谢公山。
遗编往简应飞去，散入祥云瑞日间。...
祥云
闻长安庚子岁事
徐夤
羽檄交驰触冕旒，函关飞入铁兜鍪。皇王去国未为恨，
寰海失君方是忧。五色大云凝蜀郡，几般妖气扑神州。
唐尧纵禅乾坤位，不是重华莫谩求。...
神州
春入鲤湖
徐夤
到来峭壁白云齐，载酒春游渡九溪。铁嶂有楼霾欲堕，
石门无锁路还迷。湖头鲤去轰雷在，树杪猿啼落日低。
回首浮生真幻梦，何如斯地傍幽栖。...
落日
郡侯坐上观琉璃瓶中游鱼
徐夤
宝器一泓银汉水，锦鳞才动即先知。似涵明月波宁隔，
欲上轻冰律未移。薄雾罩来分咫尺，碧绡笼处较毫厘。
文翁未得沉香饵，拟置金盘召左慈。...
毫厘
笋鞭·筇竹岩边剔翠苔
徐夤
筇竹岩边剔翠苔，锦江波冷洗琼瑰。累累节转苍龙骨，
寸寸珠联巨蚌胎。须向广场驱驵骏，莫从闲处挞驽骀。
宁同晋帝环营日，抛赚中途后骑来。...
驽骀
尚书筵中咏红手帕
徐夤
鹤绫三尺晓霞浓，送与东家二八容。罗带绣裙轻好系，
藕丝红缕细初缝。别来拭泪遮桃脸，行去包香坠粉胸。
无事把将缠皓腕，为君池上折芙蓉。...
芙蓉
别·酒尽歌终问后期
徐夤
酒尽歌终问后期，泛萍浮梗不胜悲。东门匹马夜归处，
南浦片帆飞去时。赋罢江淹吟更苦，诗成苏武思何迟。
可怜范陆分襟后，空折梅花寄所思。...
梅花
鸿·行如兄弟影连空
徐夤
行如兄弟影连空，春去秋来燕不同。紫塞别当秋露白，
碧山飞入暮霞红。宣王德美周诗内，苏武书传汉苑中。
况解衔芦避弓箭，一声归唳楚天风。...
兄弟
鹤·阆苑瑶台岁月长
徐夤
阆苑瑶台岁月长，一归华表好增伤。新声乍警初零露，
折羽闲飞几片霜。要伴神仙归碧落，岂随龟雁住方塘。
三山顶上无人处，琼树堪巢不死乡。...
神仙
鹊·神化难源瑞即开
徐夤
神化难源瑞即开，雕陵毛羽出尘埃。香闺报喜行人至，
碧汉填河织女回。明月解随乌绕树，青铜宁愧雀为台。
琼枝翠叶庭前植，从待翩翩去又来。...
青铜
泉·非凿非疏出洞门
徐夤
非凿非疏出洞门，源深流崄合还分。高成瀑布漱逋客，
清入御沟朝圣君。迸滴几山穿破石，迅飞层峤喷开云。
旧斋一带连松竹，明月窗前枕上闻。...

徐夤的诗词名句全集
玄燕有情穿绣户，灵龟无应祝金杯。 徐夤。  <<梦断·梦断纱窗半夜雷>> 

梦断·梦断纱窗半夜雷。 人生若得长相对，萤火生烟草化灰。 徐夤。  <<梦断·梦断纱窗半夜雷>> 

梦断·梦断纱窗半夜雷。 妆台尘暗青鸾掩，宫树月明黄鸟啼。 徐夤。  <<上阳宫词>> 

上阳宫词。 渔阳路远书难寄，衡岳山高月不来。 徐夤。  <<梦断·梦断纱窗半夜雷>> 

梦断·梦断纱窗半夜雷。 点点苔钱上玉墀，日斜空望六龙西。 徐夤。  <<上阳宫词>> 

上阳宫词。 庭草可怜分雨露，君恩深恨隔云泥。 徐夤。  <<上阳宫词>> 

上阳宫词。 银蟾借与金波路，得入重轮伴羿妻。 徐夤。  <<上阳宫词>> 

上阳宫词。 梦断纱窗半夜雷，别君花落又花开。 徐夤。  <<梦断·梦断纱窗半夜雷>> 

