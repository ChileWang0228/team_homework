诗人:完颜璹
作品数目：7篇
朝代：金朝
诗人简介：完颜璹（1172-1232）本名寿孙，字仲实，一字子瑜，号樗轩老人。金世宗孙，越王完颜永功长子。天资雅重，薄于世味，累封密国公。天兴元年（1232）蒙古军攻金者汴梁，围城中以疾卒，年六十...
<<春草碧·几番风雨西城陌>> <<秦楼月·寒仍暑>> <<沁园春·壮岁耽书>> <<临江仙·倦客更遭尘事冗>> 
<<渔父·杨柳风前白板扉>> <<青玉案·冻云封却驼冈路>> <<西江月·一百八般佛事>> 

完颜璹的诗词全集

春草碧·几番风雨西城陌
完颜璹
几番风雨西城陌。不见海棠红、梨花白。底事胜赏匆匆，正自天付酒肠窄。更笑老东君、人间客。
赖有玉管新翻，罗襟醉墨。望中倚阑人，如曾识。旧梦回首何堪，故苑春光又陈迹。落尽后...
回首
秦楼月·寒仍暑
完颜璹
寒仍暑。春来秋去无今古。无今古。梁台风月，汴堤烟雨。
水涵天影秋如许。夕阳低处征帆举。征帆举。一行惊雁，数声柔橹。...
征帆
沁园春·壮岁耽书
完颜璹

壮岁耽书，黄卷青灯，留连寸阴。到中年赢得，清贫更甚，苍颜明镜，白发轻簪。衲被蒙头，草鞋著脚，风雨潇潇秋意深。凄凉否，瓶中匮粟，指下忘琴。
一篇梁父高吟。看谷变陵迁古又今。便离骚经...
灵光
渔父·杨柳风前白板扉
完颜璹
杨柳风前白板扉。荷花雨里绿蓑衣。
红稻美，锦鳞肥。渔笛闲拈月下吹。
荷花
青玉案·冻云封却驼冈路
完颜璹
冻云封却驼冈路。有谁访、溪梅去。梦里疏香风似度。觉来惟见，一窗凉月，瘦影无寻处。
明朝画笔江天暮。定向渔蓑得奇句。试问帘前深几许。儿童笑道，黄昏时候，犹是帘纤雨。...
江天
临江仙·倦客更遭尘事冗
完颜璹
倦客更遭尘事冗，故寻闲地婆娑。一尊芳酒一声歌。卢郎心未老，潘令鬓行皤。
醉向繁台台上问，满川细柳新荷。薰风楼阁夕阳多。倚阑凝思久，渔笛起烟波。...
烟波
西江月·一百八般佛事
完颜璹
一百八般佛事，二十四考中书。山林城市等区区。著甚由来自苦。
过寺谈些般若，逢花倒个葫芦。少时伶俐老来遇。万事安於所遇。...
般若
王生以秋骚见示复以此谢之
完颜璹
三年京国与君游，每恨知君尚未周。始露雄文陵楚些，又登长陌佩吴钩。灯残茅店鸡催晓，霜落金风雁唤秋。后夜文星出西洛，仲宣知在水南楼。...
对镜·明明非浅亦非深
完颜璹
明明非浅亦非深，何事痴人泥影寻。照见大千真法体，不关形相不关心。
自适·晴昼摇凉光
完颜璹
晴昼摇凉光，长空澹虚碧。燕鸿亦何为，老翅南又北。衰柳堕残叶，庭户觉岑寂。幽人诵佛书，清香萦几席。西方病维摩，东皋醉王绩。俱到忘言地，佳处略相敌。小斋蜗角许，夜卧膝仍屈。能以道...
送王生西游
完颜璹
紫陉仙人今渊云，骑风御气七尺身。丈夫耻与哙等伍，故作野鹤昂鸡群。往年书剑游梁日，咳唾中间满珠璧。温子徒劳手八叉，苏老犹迷日五色。慨然拂袖游嵩阳，西南陌上书传香。仲宣堂堂舍...
宴息·宴息春光晚
完颜璹
宴息春光晚，閒眠昼景虚。冥心居大道，达理契真如。乐对忘形友，欣逢未见书。世间幽隐者，何必尽樵渔。
宴息·日日閒窗下
完颜璹
日日閒窗下，箪瓢乐不殊。花魁秾且艳，湖玉秀而臞。忆友寻诗卷，思山展画图。丹青传六逸，能著老夫无。
城西·雁带边声远
完颜璹
雁带边声远，牛横废垄长。人居似河朔，冈势接荥阳。禾短新村墅，沙平古战场。悠然望西北，莫色起悲凉。
老境·老境唯禅况
完颜璹
老境唯禅况，幽居似宝坊。酒杯盛砚水，经卷贮诗囊。懒甚书弥少，閒多梦自长。不知何处雨，径作夜来凉。
北郊晚步·陂水荷凋晚
完颜璹
陂水荷凋晚，茅檐燕去凉。远林明落景，平麓淡秋光。群牧归村巷，孤禽立野航。自谙閒散乐，园圃意尤长。
閒咏·岁晚陶元亮
完颜璹
岁晚陶元亮，平生马少游。凋残半枯木，浩荡一虚舟。鹤望尘迷眼，鸡栖屋打头。瓶储尚萧索，焉敢计菟裘。
思归·四时唯觉漏声长
完颜璹
四时唯觉漏声长，几度吟残蜡烬缸。惊梦故人风动竹，催春羯鼓雨敲窗。新诗淡似鹅黄酒，归思浓如鸭绿江。遥想翠云亭下水，满陂青草鹭鸶双。...
如庵乐事·人间最美安心睡
完颜璹
人间最美安心睡，睡起从容盥漱终。七卷莲经爇沈水，一杯汤饼泼油葱。因循默坐规禅老，取次拈诗教小童。炕煖窗明有书册，不知何者是穷通。...
题晋卿王诜图绘
完颜璹
顾陆张吴宝绘堂，风花雪月保宁坊。锦囊玉轴三千幅，翠袖金钗十二行。数笔丹青参李范，一时迁谪为苏黄。太原珍玩名天下，旧迹犹凭古印章。...
得友人书·闻有书来喜欲狂
完颜璹
闻有书来喜欲狂，紫芝眉宇久难忘。别离惟叹我头白，诗句屡成君马黄。公干羁栖犹洛下，孔明高卧尚南阳。冷官领取閒中趣，远胜区区梦蚁忙。...
内族子锐归来堂
完颜璹
一旦能知梦里真，平生看破主中宾。归来堂上忘形友，名利场边税驾人。东郭风烟宜蕙帐，南山猿鹤识纶巾。清尊雅趣閒棋味，盏盏冲和局局新。...
题潘阆夜归图
完颜璹
不是诗人灞水壖，又非野老曲江边。风姿便认王摩诘，蕴藉还疑李谪仙。驴背倒骑莲岳下，牛腰稳跨竹林前。掀髯对月馀高兴，明日佳篇几处传。...
漫赋·贫知囊底一钱无
完颜璹
贫知囊底一钱无，老觉人间万事虚。富贵傥来终作么，勋名便了又何如。季鹰未饱松江鲙，鲁望将成笠泽书。自是杜门无客过，不关多病故人疏。...
寓迹·寓迹中山记昔年
完颜璹
寓迹中山记昔年，西溪卜筑欲终焉。飘零何在五株柳，离乱难归二顷田。漫叟未能忘野寺，道人犹解识林泉。吾乡巳宅无何有，一笑醯鸡尽瓮天。...
秋晚出郭閒游
完颜璹
尘中俗事海漫漫，暂出城闉借眼宽。沙麓去边群牧小，野云平处一雕盘。残荷露水秋光晚，衰柳摇风古渡寒。此幅大年横景画，鲁冈图上似曾看。...
秋郊雨中·羸骖破盖雨淋浪
完颜璹
羸骖破盖雨淋浪，一抹烟林覆野塘。不著沙禽閒点缀，只横秋浦更凄凉。
梁台·汴水悠悠蔡水来
完颜璹
汴水悠悠蔡水来，秋风古道野花开。行人惊起田间雉，飞上梁王鼓吹台。
自题写真·枯木寒灰久亦神
完颜璹
枯木寒灰久亦神，因缘来现胙公身。只缘酷爱东坡老，人道前身赵德麟。
黄华画古柏
完颜璹
黄华老人画古柏，铁简将军挽大弨。意足不求颜色似，荔支风味配江瑶。
书龙德宫八景亭
完颜璹
刻桷朱楹堕绀纱，裙腰草色趁阶斜。谁知剥落亭中石，曾听宣和玉树花。
池莲·轻轻姿质淡娟娟
完颜璹
轻轻姿质淡娟娟，点缀圆池亦可怜。数点忽飞荷叶雨，莫香分得小江天。
梁园·一十八里汴堤柳
完颜璹
一十八里汴堤柳，三十六桥梁苑花。纵使风光都似旧，北人见了也思家。
释迦出山息轩画
完颜璹
庞眉袖手出岩阿，及至拈花事巳讹。千古雪山山下路，杖藜无处避藤萝。
过胥相墓·亭亭华表映朱门
完颜璹
亭亭华表映朱门，始见征西宰相尊。下马读碑人不识，夷山高处望中原。
秋日小雨·白鹭裴佪花鸭游
完颜璹
白鹭裴佪花鸭游，城南城北几汀洲。绿荷风底飞来雨，做弄今年甲子秋。
东郊瘦马·此岁无秋
完颜璹
此岁无秋
枕上听雨·卧听羯鼓打凉州
完颜璹
卧听羯鼓打凉州，元是芭蕉细雨秋。庭际玉簪开几许，小窗特地莫香幽。
溪景·飞飞鸥鸟自徜徉
完颜璹
飞飞鸥鸟自徜徉，也解新秋受用凉。日莫碧溪微雨过，满风都是藕花香。
题纸衣道者图
完颜璹
紫袍披上金横带，藜杖拖来纸掩襟。富贵山林争几许，万缘唯要总无心。
春半喜晴·阴寒二月雪含云
完颜璹
阴寒二月雪含云，两日开晴淑景新。借问海棠红几许，杏花杨柳不曾春。
马伏波·可叹迂疏一老翁
完颜璹
可叹迂疏一老翁，岂堪床下拜梁松。明珠薏苡犹难辨，万里争教论杜龙。
留侯·辟谷轻身慕赤松
完颜璹
辟谷轻身慕赤松，不知谁举傅春宫。君方避溺犹居水，忍使馀波及四翁。
对镜·镜中色相类吾深
完颜璹
镜中色相类吾深，吾面终难镜里寻。明月印空空受月，是他空月本无心。
夏晚登楼·登楼晚暑复相攻
完颜璹
登楼晚暑复相攻，快意清风忽此逢。云似碧山天似水，霁波平浸两三峰。
华亭·世尊遗法本忘言
完颜璹
世尊遗法本忘言，教外别传意已圆。只履携将葱岭去，不妨来上月明船。

完颜璹的诗词名句全集
水涵天影秋如许。夕阳低处征帆举。征帆举。一行惊雁，数声柔橹。 完颜璹。  <<秦楼月·寒仍暑>> 

秦楼月·寒仍暑。 寒仍暑。春来秋去无今古。无今古。梁台风月，汴堤烟雨。 完颜璹。  <<秦楼月·寒仍暑>> 

