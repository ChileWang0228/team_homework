诗人:李韶
作品数目：9篇
朝代：宋代
诗人简介：李韶，字元善，号竹湖，吴县人。李弥逊曾孙。宁宗嘉定四进士，调南雄州教授。迁主管三省架阁文字，以上疏谏济王狱，出通判泉州。理宗端平二年，累迁起居舍人。出知漳州。嘉熙四...
<<游虎丘·望中平坦独崔嵬>> <<鹧鸪天·去日清霜菊满丛>> <<鹧鸪天·阿母蟠桃下记春>> <<鹧鸪天·楚楚吾家千里驹>> 
<<鹧鸪天·袅袅薰风响珮环>> <<青玉案·烟浓水淡荷香浅>> <<青玉案·四时令节惟重九>> <<青玉案·薰风解尽吾民愠>> 
<<青玉案·熙春堂下花无数>> 

李韶的诗词全集

青玉案·薰风解尽吾民愠
李韶
薰风解尽吾民愠。正蓬渚芳遍。
昨夜商周生伊旦。从来仁者，仲尼称寿，更捧金杯劝。 
我有诗词三百卷。等留取、频频献。
且看明年秋欲半。紫薇花下，绿槐阴外，天语颁新宴。...
明年
鹧鸪天·去日清霜菊满丛
李韶
去日清霜菊满丛。归来高柳絮缠空。长驱万里山收瘴，径度层波海不风。
阴德遍，岭西东。天教慈母寿无穷。遥知今夕称觞处，衣彩还将衣绣同。...
无穷
游虎丘·望中平坦独崔嵬
李韶

望中平坦独崔嵬，根跨沧溟浪打回。
不是巨灵潜擘与，祗应蓬岛暗飞来。
经坛烟染千株石，丹井云封万古苔。
翠色高通苏郡内，满城清雅绝尘埃。
...
满城
鹧鸪天·袅袅薰风响珮环
李韶
袅袅薰风响佩环。广寒仙子跨清鸾。
谁教瑞世仪周间，自赋多才继《小山》。 
铃阁静，画堂闲。衮衣象服镇团栾。
年年此日称觞处，留待菖薄驻玉颜。...
仙子
青玉案·烟浓水淡荷香浅
李韶
烟浓水淡荷香浅。近翠幕、闻弦管。逸气棱层冲碧汉。绝无风骨，炼成铅鼎，未许童颜换。
长门深锁文君院。前度蛮笺泪痕满。为问乘槎人不远。只消丹桂，一枝分付，早早随伊愿。...
泪痕
青玉案·四时令节惟重九
李韶
四时令节惟重九。况此日、逢佳偶。金菊已花杯有酒。瑶池宴罢，一枝斜插，好作渊朋友。
翠眉淡淡匀宫柳。比似年时更清瘦。双绾带儿新结就。长情恩爱，随家俭约，素与君同寿。...
俭约
鹧鸪天·阿母蟠桃下记春
李韶
阿母蟠桃下记春。长沙星里寿星明。金花罗纸新裁诏，具叶傍行别绶经。
同龙子，祝龟龄。天教二老鬓长青。明年今日称觞处，更有孙枝满谢庭。...
明年
鹧鸪天·楚楚吾家千里驹
李韶
楚楚吾家千里驹。老人心事正开渠。风流不减庭前玉，爱惜真如掌上珠。
纡绿绶，荐方壶。老人沉醉弟兄扶。问将何物为儿寿，付与家传万卷书。...
弟兄
青玉案·熙春堂下花无数
李韶
熙春堂下花无数。红紫映、桃溪路。蝶往蜂来知几许。翠筠亭外，绿阳堤畔，时听娇莺语。
绮筵罗列开樽俎。况总是、神仙侣。竞举笙歌持玉醑。介公眉寿，年年此日，常与花为主。...

李韶的诗词名句全集
