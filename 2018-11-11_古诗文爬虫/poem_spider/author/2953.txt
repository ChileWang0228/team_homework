诗人:潘献可
作品数目：8篇
朝代：宋代
诗人简介：潘献可，寧国（今属安徽）人。《宛陵群英集》卷五次其人於宋末，姑从之。今录诗八首。
<<初至庄舍>> <<端居·竹院秋逾静>> <<固城怀归>> <<宁川道中>> 
<<山楼枕上>> <<四月十八日之桐川>> <<寓舍偶题·习嬾身无用>> <<春晚三客同出郊归途甚醉>> 


潘献可的诗词全集

初至庄舍
潘献可
鹭立汀沙晚，牛眠径草深。
黄花浮荇带，红叶下枫林。
客路溪中断。柴门水半侵。
一廛收岁晚，聊复此幽寻。
柴门
端居·竹院秋逾静
潘献可
竹院秋逾静，柴门昼不开。
病先攜老去，懒渐逐衰来。
莫遣新缘结，都将旧念灰。
川鱼与云鸟，从此莫惊猜。
柴门
固城怀归
潘献可
税驾蚕将老，旋车燕欲归。
人情秋思薄，酒力晚风微。
青鬓愁边改，丹心老去违。
吾庐元不远，望断白云飞。
丹心
宁川道中
潘献可
十日为山客，今朝问水程。
沙横疑港断，滩迅觉舟轻。
远近村舂合，高低渔火明。
回头忽苍莽，一望一伤情。
高低
山楼枕上
潘献可
山近寒偏草，愁多睡不沈。
鸦啼半夜月，鹤唳五更风。
晓接残灯里，吟成落叶中。
尘埃今已厌，懒听上方钟。
尘埃
四月十八日之桐川
潘献可
白鸟苍烟外，黄鹂绿树间。
雨晴初有路，云薄不藏山。
村酒成孤酌，征鞍厌独攀。
日长人自倦，更觉马蹄悭。
马蹄
寓舍偶题·习嬾身无用
潘献可
习嬾身无用，幽偏性所欣。
校书随马队，临贴爱鹅群。
公子悲春草，佳人隔暮云。
此山归计決，未信有移文。
公子
春晚三客同出郊归途甚醉
潘献可
寻友逢三益，追欢且一时。
买鱼呼野艇，沽酒认村旗。
暂觉行歌乐，何妨醉舞僛。
牧儿休骇愕，横笛且须吹。

潘献可的诗词名句全集
