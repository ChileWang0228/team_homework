诗人:李攀龙
作品数目：33篇
朝代：明代
诗人简介：李攀龙（1514年5月12日-1570年9月18日），字于鳞，号沧溟，山东济南府历城（今山东济南）人，明代著名文学家。继前七子之后，与谢榛、王世贞等倡导文学复古运动，为后七子的领袖人物，...
<<送皇甫别驾往开州>> <<赋得屏风>> <<长相思·秋风清>> <<于郡城送明卿之江西>> 
<<和聂仪部明妃曲>> <<按察李公诞子公蜀人先以中书舍人为御史>> <<杪秋登太华山绝顶>> <<挽王中丞>> 
<<挽王中丞·幕府高临碣石开>> 

李攀龙的诗词全集

送皇甫别驾往开州
李攀龙
衔杯昨日夏云过，愁向燕山送玉珂。
吴下诗名诸弟少，天涯宦迹左迁多。
人家夜雨黎阳树，客渡秋风瓠子河。
自有吕虔刀可赠，开州别驾岂蹉跎。...
秋风
于郡城送明卿之江西
李攀龙
青枫飒飒雨凄凄，秋色遥看入楚迷。
谁向孤舟怜逐客，白云相送大江西。
江西
按察李公诞子公蜀人先以中书舍人为御史
李攀龙
高才染翰五云中，役道登车揽辔同。
雏有一毛殊是凤，驹无千里不为骢。
名乌业已承家学，字犬文须命国工。
君自蜀人扬马后，同乡奕叶播清风。...
家学
长相思·秋风清
李攀龙
秋风清，秋月明。叶叶梧桐槛外声。难教归梦成。
砌蛩鸣，树鸟惊。塞雁行行天际横。偏伤旅客情。
雁行
赋得屏风
李攀龙
虚屏汉宫里，有女《白头吟》。
色倚琉璃怯，秋来湘水深。
欢情张画烛，愁坐掩清砧。
莫为苍蝇误，君王在上林。
上林
和聂仪部明妃曲
李攀龙
天山雪后北风寒，抱得琵琶马上弹。
曲罢不知青海月，徘徊犹作汉宫看。
知青
杪秋登太华山绝顶
李攀龙
缥缈真探白帝宫，三峰此日为谁雄。
苍龙半挂秦川雨，石马长嘶汉苑风。
地敞中原秋色尽，天开万里夕阳空。
平生突兀看人意，容尔深知造化功。...
夕阳
挽王中丞
李攀龙
司马台前列柏高，风云犹自夹旌旄。
属镂不是君王意，莫作胥山万里涛。
风云
挽王中丞·幕府高临碣石开
李攀龙
幕府高临碣石开，蓟门丹旒重徘徊。
沙场入夜多风雨，人见亲提铁骑来！
风雨
署中有忆江南梅花者因以为赋
李攀龙
欲问梅花上苑迟，坐中南客重相思。
开帘署有青山色，对酒人如白雪枝。
驿使书来春不见，仙郎梦断月应知。
偏惊直北多烽火，昨夜关山笛里吹。...
关山
早夏示殿卿
李攀龙
长夏园林黄鸟来，百花春酒复新开。
人生把酒听黄鸟，黄鸟一声酒一杯。
黄鸟
秋夜·岂敢欹芳树
李攀龙
岂敢欹芳树，多时信转蓬。
乡心生夜雨，客病卧秋风。
大药三山外，浮名四海中。
自知成汗漫，还与众人同。
浮名
东门行
李攀龙
出东门，不顾归。
来入门，怆欲悲。
舍无儋石储，还视身上衣参差。
慷慨出门去，儿女牵裙。
他家自愿富贵，贱妾与君但袴糜。
但袴縻，上用穹窿，下用匍匐小儿。
时吏清廉，法不可干。
一旦...
小儿
张驾部宅梅花
李攀龙
仙郎雪后建章回，清夜西堂拥上才。
笛里春愁燕塞满，梁间月色汉宫来。
即看芳树催颜鬓，莫厌寒花对酒杯。
共忆故人江北望，因君罢赋倚徘徊。...
徘徊
早夏示殿卿·湖上青山绕屋斜
李攀龙
湖上青山绕屋斜，萧条重枉使君车。
到来纵遣柴门闭，只在东邻卖酒家。
柴门
挽杨生·平生裘马最翩翩
李攀龙
平生裘马最翩翩，不惜黄金结少年。
今日萧条君不见，白杨秋色有谁怜。
白杨
十五夜谢山人同李明府见过得宵字
李攀龙
客有山中约，人来江上遥。
张灯传彩笔，换酒出金貂。
贫病看交好，文章慰寂寥。
天涯还此会，留醉驻春宵。
文章
重别李户曹
李攀龙
旧游京陌满，何处珥貂行。
念子从王事，令人识宦情。
春风吹远别，芳草送孤征。
莫叹谋身拙，前贤重请缨。
春风
郊游·何为驱车马
李攀龙
何为驱车马，终岁惨尘颜。
偶出城西寺，因看湖上山。
水流芳草外，人醉落花间。
复值岩耕客，春风荷筿还。
水流
陌上桑·日出东南隅
李攀龙
日出东南隅，照我西北楼。
罗敷贵家子，足不逾门枢。
性颇喜蚕作，采桑南陌头。
上枝结笼系，下枝挂笼钩。
堕髻何缭绕，颜色以敷愉。
缃绮为下裙，紫绮为上襦。
行者见罗敷，下担故绸缪。...
夫婿
答寄俞仲蔚
李攀龙
太乙贶汉德，名驹生渥洼。
赤汗沾青云，长嘶挹流沙。
饥龁玉山禾，渴则饮其涯。
翘尾以踯躅，迍夬相经过。
不愿游阊阖，况乃服盐车。
世岂无伯乐，垂耳奈我何。
天子发素书，使者出蹉跎。...
天子
集开元寺
李攀龙
流阴拂层岑，返照翳深谷。
古寺入萧条，回岩抱幽独。
梵影净香台，钟声殷石屋。
绝壁栖禅诵，悬厓下樵牧。
秋花雨还瘦，老树霜逾秃。
寒泉可莹心，白云况极目。
登临客自佳，摇落时何速。...
新诗
塞上曲送元美
李攀龙
白羽如霜出塞寒，胡烽不断接长安。
城头一片西山月，多少征人马上看。
长安
上朱大司空
李攀龙
河堤使者大司空，兼领中丞节制同。
转饷千年军国壮，朝宗万里帝图雄。
春流无恙桃花水，秋色依然瓠子宫。
太史但裁《沟洫志》，丈人何减汉臣风。...
秋色
夜度娘·侬来星始集
李攀龙
侬来星始集，侬去月将夕。
不是地上霜，无人见侬迹。
寄登宗秀才茂登池亭
李攀龙
窗中采莲舟，落日菱歌起。
坐见浣纱人，红颜照秋水。
红颜
同皇甫缮部寒夜城南咏月
李攀龙
片月挂遥岑，层城曳素阴。
寒分宫树净，影落御沟深。
结冷悲羌笛，匀霜上捣砧。
西园芳宴后，白雪复谁吟？
皇甫
怀子相·蓟门秋杪送仙槎
李攀龙
蓟门秋杪送仙槎，此日开樽感岁华。
卧病山中生桂树，怀人江上落梅花。
春来鸿雁书千里，夜入楼台雪万家。
南粤东吴还独往，应怜薄宦滞天涯。...
楼台
戏呈郭子坤
李攀龙
家有秦台女，青云路不遥。
但愁明月夜，天上唤吹箫。
月夜
戏呈郭子坤·丹灶几时开
李攀龙
丹灶几时开，妆成倚镜台。
不须嗔窃药，本是月中来。
月中
徐汝思见过林亭
李攀龙
五柳阴阴逼酒清，一杯须见故人情。
明朝马上听黄鸟，不似尊前唤友声。
黄鸟
送潘润父
李攀龙
摇落荒山道，君行日独深。
解装迎暮雨，秣马发秋林。
僮仆知乡泪，风尘见客心。
十年悲未遇，归卧<山昔>湖阴。...
风尘
寄许殿卿
李攀龙
漠漠雨如沙，翩翩燕子斜。
官贫轻逆旅，乡远重携家。
昨夜怀人去，春风抚岁华。
独行临御水，问使到梅花。

李攀龙的诗词名句全集
秋风清，秋月明。叶叶梧桐槛外声。难教归梦成。 李攀龙。  <<长相思·秋风清>> 

长相思·秋风清。 谁向孤舟怜逐客，白云相送大江西。 李攀龙。  <<于郡城送明卿之江西>> 

于郡城送明卿之江西。 砌蛩鸣，树鸟惊。塞雁行行天际横。偏伤旅客情。 李攀龙。  <<长相思·秋风清>> 

长相思·秋风清。 青枫飒飒雨凄凄，秋色遥看入楚迷。 李攀龙。  <<于郡城送明卿之江西>> 

于郡城送明卿之江西。 白羽如霜出塞寒，胡烽不断接长安。 李攀龙。  <<塞上曲送元美>> 

塞上曲送元美。 天山雪后北风寒，抱得琵琶马上弹。 李攀龙。  <<和聂仪部明妃曲>> 

和聂仪部明妃曲。 曲罢不知青海月，徘徊犹作汉宫看。 李攀龙。  <<和聂仪部明妃曲>> 

和聂仪部明妃曲。 城头一片西山月，多少征人马上看。 李攀龙。  <<塞上曲送元美>> 

塞上曲送元美。 缥缈真探白帝宫，三峰此日为谁雄。 李攀龙。  <<杪秋登太华山绝顶>> 

杪秋登太华山绝顶。 苍龙半挂秦川雨，石马长嘶汉苑风。 李攀龙。  <<杪秋登太华山绝顶>> 

杪秋登太华山绝顶。 地敞中原秋色尽，天开万里夕阳空。 李攀龙。  <<杪秋登太华山绝顶>> 

杪秋登太华山绝顶。 平生突兀看人意，容尔深知造化功。 李攀龙。  <<杪秋登太华山绝顶>> 

