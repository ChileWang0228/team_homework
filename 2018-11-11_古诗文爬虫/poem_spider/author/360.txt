诗人:项斯
作品数目：94篇
朝代：唐代
诗人简介：项斯（唐约公元八三六年前后在世），字子迁，晚唐著名诗人，台州府乐安县（今浙江仙居）人。 因受国子祭酒杨敬之的赏识而声名鹊起，诗达长安，于会昌四年擢进士第，官终丹徒尉，卒于任...
<<寄石桥僧>> <<山友赠藓花冠>> <<宿胡氏溪亭>> <<留别张水部籍>> 
<<赠金州姚合使君>> <<山行·青枥林深亦有人>> <<送僧归南岳>> <<送欧阳衮归闽中>> 
<<古观·置观碑已折>> 

项斯的诗词全集

长安退将
项斯

塞晚冲沙损眼明，归来养病住秦京。上高楼阁看星坐，
着白衣裳把剑行。常说老身思斗将，最悲无力制蕃营。
翠眉红脸和回鹘，惆怅中原不用兵。
...
无力
送僧归南岳
项斯
心知衡岳路，不怕去人稀。
船里谁鸣磬，沙头自曝衣。
有家从小别，是寺即言归。
料得逢春住，当禅云满扉。
子规·游魂自相叫
项斯
游魂自相叫，宁复记前身。飞过人家月，声连客路春。
梦边催晓急，愁外送风频。自有沾花血，相和泪滴新。
前身
边州客舍
项斯
开门不成出，麦色遍前坡。自小诗名在，如今白发多。
经年无越信，终日厌蕃歌。近寺居僧少，春来亦懒过。
终日
晓发昭应
项斯
行人见雪愁，初作帝乡游。旅店开偏早，乡帆去未收。
灯残催卷席，手冷怕梳头。是物寒无色，汤泉正自流。
梳头
寄卢式·到处久南望
项斯
到处久南望，未知何日回。寄书频到海，得梦忽闻雷。
岭日当秋暗，蛮花近腊开。白身居瘴疠，谁不惜君才。
瘴疠
送刘道士之成都严真观
项斯
严君名不朽，道出二经中。归去精诚恳，还应梦寐通。
池台镜定月，松桧雨余风。想对灵玄忆，人间恋若空。
余风
杭州江亭留题登眺
项斯
处处日驰销，凭轩夕似朝。渔翁闲鼓棹，沙鸟戏迎潮。
树间津亭密，城连坞寺遥。因谁报隐者，向此得耕樵。
渔翁
遥装夜·卷席贫抛壁下床
项斯
卷席贫抛壁下床，且铺他处对灯光。欲行千里从今夜，
犹惜残春发故乡。蚊蚋已生团扇急，衣裳未了剪刀忙。
谁知更有芙蓉浦，南去令人愁思长。...
衣裳
献令狐相公时相公郊坛行事回
项斯
鹗在卿云冰在壶，代天才业本吁谟。荣同伊陟传朱户，
秀比王商入画图。昨夜星辰回剑履，前年风月满江湖。
不知机务时多暇，还许诗家属和无。...
风月
寄石桥僧
项斯
逢师入山日，道在石桥边。别后何人见，秋来几处禅。
溪中云隔寺，夜半雪添泉。生有天台约，知无却出缘。
夜半
山友赠藓花冠
项斯
尘污出华发，惭君青藓冠。此身闲未得，终日戴应难。
好就松阴挂，宜当枕石看。会须寻道士，簪去绕霜坛。
道士
宿胡氏溪亭
项斯
独住水声里，有亭无热时。客来因月宿，床势向山移。
鹤睡松枝定，萤归葛叶垂。寂寥犹欠伴，谁为报僧知。
寂寥
留别张水部籍
项斯
省中重拜别，兼领寄人书。已念此行远，不应相问疏。
子城西并宅，御水北同渠。要取春前到，乘闲候起居。
子城
赠金州姚合使君
项斯
为郎名更重，领郡是蹉跎。官壁题诗尽，衙庭看鹤多。
城池连草堑，篱落带椒坡。未觉旗幡贵，闲行触处过。
篱落
山行·青枥林深亦有人
项斯
青枥林深亦有人，一渠流水数家分。
山当日午回峰影，草带泥痕过鹿群。
蒸茗气从茅舍出，缲丝声隔竹篱闻。
行逢卖药归来客，不惜相随入岛云。...
茅舍
送欧阳衮归闽中
项斯
秦城几年住，犹着故乡衣。失意时相识，成名后独归。
海秋蛮树黑，岭夜瘴禽飞。为学心难满，知君更掩扉。
故乡
古观·置观碑已折
项斯
置观碑已折，看松年不分。洞中谁识药，门外日添坟。
放去龟随水，呼来鹿怕熏。坛边见灰火，几烧祭星文。
题令狐处士溪居
项斯
白发已过半，无心离此溪。病尝山药遍，贫起草堂低。
为月窗从破，因诗壁重泥。近来常夜坐，寂寞与僧齐。
寂寞
宁州春思
项斯
失意离城早，边城任见花。初为断酒客，旧识卖书家。
寒寺稀无雪，春风亦有沙。思归频入梦，即路不言赊。
春风
蛮家·领得卖珠钱
项斯
领得卖珠钱，还归铜柱边。看儿调小象，打鼓试新船。
醉后眠神树，耕时语瘴烟。不逢寒便老，相问莫知年。
打鼓
早春题湖上顾氏新居二首
项斯
近得水云看，门长侵早开。到时微有雪，行处又无苔。
劝酒客初醉，留茶僧未来。每逢晴暖日，唯见乞花栽。
门不当官道，行人到亦稀。故从餐后出，方至夜深归。
开箧拣书卷，扫床移褐衣。几...
柴扉
苍梧云气·何年化作愁
项斯
何年化作愁，漠漠便难收。数点山能远，平铺水不流。
湿连湘竹暮，浓盖舜坟秋。亦有思归客，看来尽白头。
湘竹
晚春花·阴洞日光薄
项斯
阴洞日光薄，花开不及时。当春无半树，经烧足空枝。
疏与香风会，细将泉影移。此中人到少，开尽几人知。
日光
送华阴隐者
项斯
往往到城市，得非征药钱。世人空识面，弟子莫知年。
自说能医死，相期更学仙。近来移住处，毛女旧峰前。
城市
落第后寄江南亲友
项斯
古巷槐阴合，愁多昼掩扉。独存过江马，强拂看花衣。
送客心先醉，寻僧夜不归。龙钟易惆怅，莫遣寄书稀。
龙钟
欲别·花时人欲别
项斯
花时人欲别，每日醉樱桃。买酒金钱尽，弹筝玉指劳。
归期无岁月，客路有风涛。锦缎裁衣赠，麒麟落剪刀。
岁月
小古镜·字已无人识
项斯
字已无人识，唯应记铸年。见来深似水，携去重于钱。
鸾翅巢空月，菱花遍小天。宫中照黄帝，曾得化为仙。
黄帝
题太白山隐者
项斯
高居在幽岭，人得见时稀。写箓扃虚白，寻僧到翠微。
扫坛星下宿，收药雨中归。从服小还后，自疑身解飞。
翠微
病中怀王展先辈在天台
项斯
枕上用心静，唯应改旧诗。强行休去早，暂卧起还迟。
因说来归处，却愁初病时。赤城山下寺，无计得相随。
赤城
鲤鱼·似龙鳞又足
项斯
似龙鳞又足，只是欠登门。月里腮犹湿，泥中目未昏。
乞锄防蚁穴，望水写金盆。他日能为雨，公田报此恩。
赠道者·晏来知养气
项斯
晏来知养气，度日语时稀。到处留丹井，终寒不絮衣。
病乡多惠药，鬼俗有符威。自说身轻健，今年数梦飞。
度日
边游·古镇门前去
项斯
古镇门前去，长安路在东。天寒明堠火，日晚裂旗风。
塞馆皆无事，儒装亦有弓。防秋故乡卒，暂喜语音同。
故乡
夜泊淮阴
项斯
夜入楚家烟，烟中人未眠。望来淮岸尽，坐到酒楼前。
灯影半临水，筝声多在船。乘流向东去，别此易经年。
淮阴
远水·渺渺浸天色
项斯
渺渺浸天色，一边生晚光。阔浮萍思远，寒入雁愁长。
北极连平地，东流即故乡。扁舟来宿处，仿佛似潇湘。
故乡
黄州暮愁
项斯
凌澌冲泪眼，重叠自西来。即夜寒应合，非春暖不开。
岂无登陆计，宜弃济川材。愿寄浮天外，高风万里回。
登陆
送殷中丞游边
项斯
话别无长夜，灯前闻曙鸦。已行难避雪，何处合逢花。
野寺门多闭，羌楼酒不赊。还须见边将，谁拟静尘沙。
长夜
寄坐夏僧
项斯
坐夏日偏长，知师在律堂。多因束带热，更忆剃头凉。
苔色侵经架，松阴到簟床。还应炼诗句，借卧石池傍。
剃头
日东病僧
项斯
云水绝归路，来时风送船。不言身后事，犹坐病中禅。
深壁藏灯影，空窗出艾烟。已无乡土信，起塔寺门前。
乡土
泛溪·溪船泛渺弥
项斯
溪船泛渺弥，渐觉灭炎辉。动水花连影，逢人鸟背飞。
深犹见白石，凉好换生衣。未得多诗句，终须隔宿归。
送顾少府
项斯
作尉年犹少，无辞去路赊。渔舟县前泊，山吏日高衙。
幽景临溪寺，秋蝉织杼家。行程须过越，先醉镜湖花。
行程
咸阳别李处士
项斯
古道自迢迢，咸阳离别桥。越人闻水处，秦树带霜朝。
驻马言难尽，分程望易遥。秋前未相见，此意转萧条。
萧条
寄流人·毒草不曾枯
项斯
毒草不曾枯，长添客健无。雾开蛮市合，船散海城孤。
象迹频藏齿，龙涎远蔽珠。家人秦地老，泣对日南图。
毒草
华顶道者
项斯
仙人掌中住，生有上天期。已废烧丹处，犹多种杏时。
养龙于浅水，寄鹤在高枝。得道复无事，相逢尽日棋。
相逢
酬从叔听夜泉见寄
项斯
梦罢更开户，寒泉声隔云。共谁寻最远，独自坐偏闻。
岩际和风滴，溪中泛月分。岂知当此夜，流念到江濆。
开户
和李用夫栽小松
项斯
移来未换叶，已胜在空山。静对心标直，遥吟境助闲。
影侵残雪际，声透小窗间。即耸凌空干，翛翛岂易攀。
凌空
哭南流人
项斯
遥见南来使，江头哭问君。临终时有雪，旅葬处无云。
官库空收剑，蛮僧共起坟。知名人尚少，谁为录遗文。
知名
经李白墓
项斯
夜郎归未老，醉死此江边。葬阙官家礼，诗残乐府篇。
游魂应到蜀，小碣岂旌贤。身没犹何罪，遗坟野火燃。
野火
春夜樊川竹亭陪诸同年宴
项斯
相知皆是旧，每恨独游频。幸此同芳夕，宁辞倒醉身。
灯光遥映烛，萼粉暗飘茵。明月分归骑，重来更几春。
灯光
送僧·灵山巡未遍
项斯
灵山巡未遍，不作住持心。逢寺暂投宿，是山皆独寻。
有时过静界，在处想空林。从小即行脚，出家来至今。

项斯的诗词名句全集
青枥林深亦有人，一渠流水数家分。 项斯。  <<山行·青枥林深亦有人>> 

山行·青枥林深亦有人。 山当日午回峰影，草带泥痕过鹿群。 项斯。  <<山行·青枥林深亦有人>> 

山行·青枥林深亦有人。 蒸茗气从茅舍出，缲丝声隔竹篱闻。 项斯。  <<山行·青枥林深亦有人>> 

山行·青枥林深亦有人。 有家从小别，是寺即言归。 项斯。  <<送僧归南岳>> 

送僧归南岳。 料得逢春住，当禅云满扉。 项斯。  <<送僧归南岳>> 

送僧归南岳。 行逢卖药归来客，不惜相随入岛云。 项斯。  <<山行·青枥林深亦有人>> 

山行·青枥林深亦有人。 心知衡岳路，不怕去人稀。 项斯。  <<送僧归南岳>> 

送僧归南岳。 船里谁鸣磬，沙头自曝衣。 项斯。  <<送僧归南岳>> 

