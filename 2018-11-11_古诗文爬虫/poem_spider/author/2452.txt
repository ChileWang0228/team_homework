诗人:王谟
作品数目：5篇
朝代：隋代
诗人简介：王谟，宣宗时人，曾任台州司马，与诗僧元孚唱和。大中九年(855)，元孚刻其唱和诗于长安。《古刻丛抄》录其诗1首。《全唐诗外编》据之收入。...
<<宿郊外晓作诗>> <<七夕诗·天河横欲晓>> <<七夕诗·终年恒弄杼>> <<东海悬崖题诗>> 
<<玩雪诗·寒庭浮暮雪>> 

王谟的诗词全集

宿郊外晓作诗
王谟
残星落檐外，馀月罢窗东。
水白先分色，霞暗未成红。
郊外
七夕诗·天河横欲晓
王谟
天河横欲晓，凤驾俨应飞。
落月移妆镜，浮云动别衣。
欢逐今宵尽，愁随还路归。
犹将宿昔泪，更上去年机。
去年
七夕诗·终年恒弄杼
王谟
终年恒弄杼，今夕始停梭。
却镜看斜月，移车渡浅河。
长裙动星佩，轻帐掩云罗。
旧愁虽暂止，新愁还复多。
终年
东海悬崖题诗
王谟
因巡来到此，瞩海看波流。
自兹一度往，何日更回眸。
悬崖
玩雪诗·寒庭浮暮雪
王谟
寒庭浮暮雪，疑从千里来。
皎洁随处满，流乱逐风回。
璧台如始构，琼树似新栽。
不待阳春节，谁持竞落梅。

王谟的诗词名句全集
