诗人:唵囕香公
作品数目：43篇
朝代：明代
诗人简介：唵囕香公，亦称大香。(1581-1636)，俗姓吴，名鼎芳，字凝父，世居吴郡西洞庭(今属江苏)。工诗文。与乌程(今浙江湖州)范讷有《披襟唱和集》，为洞庭名士。年四十剃发为僧,五十...
<<别方功甫之天目>> <<下城高庵>> <<夜至西溪>> <<青甲舟中>> 
<<夜泛·几片萧疏叶>> <<江行·暝色缘江路>> <<寻山·负钵寻远山>> <<秋尽·茅宇掩深壑>> 
<<凉夜·秋气棱棱倍觉增>> 

唵囕香公的诗词全集

山居杂咏·梅花昨夜破寒汀
唵囕香公
梅花昨夜破寒汀，晓日初融露尚零。
无事道人翻有事，一枝先供佛前瓶。
梅花
江行·暝色缘江路
唵囕香公
暝色缘江路，炊烟缕缕生。
飘花知水定，坐鸟看人行。
翠岭连双驿，丹枫隔一城。
昔年清宴处，犹有踏歌声。
昔年
别方功甫之天目
唵囕香公
经年依古寺，知尔正囊空。
为别秋冬际，论心山水中。
新霜欺病叶，残雨湿离鸿。
浮玉峰头月，清光似不同。
山水
下城高庵
唵囕香公
花发秋无数，空香雪满庭。
溪回双股碧，峰断两眉青。
禅影林俱寂，经声鸟自听。
岩云吹欲堕，千仞立孤亭。
无数
夜至西溪
唵囕香公
旋洄昧港脉，辍棹芦花湾。
回风泛清响，梧竹秋珊珊。
凉月出复没，乱峰凹凸间。
岧峣栖隐处，隔云见故山。
故山如故人，一见开心颜。...
开心
青甲舟中
唵囕香公
碧水漾群影，游鳞细可分。
飞来数点雁，题破一方云。
远火微犹见，残钟断复闻。
舟程应未极，随月宿溪濆。
夜泛·几片萧疏叶
唵囕香公
几片萧疏叶，霜容点碧岚。
波平如在地，舟小亦同龛。
白水成佳供，清香佐野谈。
莫辞归路杳，皓月挂溪南。
清香
凉夜·秋气棱棱倍觉增
唵囕香公
秋气棱棱倍觉增，单衣添尽两三层，莲花台畔已无灯。
欲眠不眠将夜半，隙月一痕窥病僧。
夜半
峡山晓起
唵囕香公
隔林清磬渐无闻，已有睛晖映瀫纹。
扫径不妨留鹤迹，开门只许到鸥群。
寒峰独透千层雪，野水双勾一抹云。
手启香函看宿火，碧烟袅袅古花文。...
袅袅
寻山·负钵寻远山
唵囕香公
负钵寻远山，修眉挂秋雨。
隔林清磬寂，烟际疏蛩语。
古路没黄蒿，凉风自许许。
秋尽·茅宇掩深壑
唵囕香公
茅宇掩深壑，石灯悬屋梁。
坐来清不寐，自起绕空王。
门外寒威知几许，床头犹有阴蛩语。
断送空山一夜秋，栟榈叶上潇潇雨。...
潇潇
住静·数椽堪著我
唵囕香公
数椽堪著我，若个弃林塘。
寒水拖成路，荒云垒作墙。
香羹传瓠钵，破衲拥绳床。
不觉过残腊，轻烟拂柳黄。
住静·旋岚无有数
唵囕香公
旋岚无有数，破屋不成间。
于此日复日，自然闲又闲。
幽禽穿乱竹，冷月伴空山。
老我唯高枕，何人为扣关。
高枕
住静·古室休嫌漏
唵囕香公
古室休嫌漏，清斋莫笑饥。
且煨泉一罐，暂遣日三时。
梵策凭云护，匡床赖石支。
明晨无施主，依样画猫儿。
施主
住静·争几花为供
唵囕香公
争几花为供，闲门鸟作缘。
水边盘足坐，树下枕拳眠。
日上山窗火，云生石突烟。
有时持钵去，隔岸唤移船。
住静·篱空从云补
唵囕香公
篱空从云补，阶珊趁水过。
问年犹未甚，记旧已无多。
发长慵于剃，鞋穿喜更拖。
朝来风日好，曝背向阳阿。
向阳
住静·隔竹闻樵斧
唵囕香公
隔竹闻樵斧，临流见塔灯。
杖轻时自倚，山好不曾登。
立石清于鹤，浮槎懒过僧。
前畴新雨后，溪水蘸垂藤。
住静·野性同糜鹿
唵囕香公
野性同糜鹿，山心伴草莱。
残冬无雪下，暖日有花开。
独树静相倚，片云闲自来。
纤纤林外月，待我下崔嵬。
崔嵬
住静·荒居无法侣
唵囕香公
荒居无法侣，古德有家风。
一个泥涂灶，三间茅草蓬。
自来青嶂里，不出白云中。
岁尽还开岁，空门只自空。
空门
雪夜·暗壁通花气
唵囕香公
暗壁通花气，虚楹覆竹阴。
乱云双树寂，一雪万山深。
永夜枯僧定，寒空古佛心。
断猿风外啸，隐隐落层岑。
隐隐
会徐波·一自归空寂
唵囕香公
一自归空寂，前因记未真。
十年余此晤，四海更何人。
絮袅烟中月，萍移水上春。
风吹灯夕梦，散入北邙尘。
四海
东阿庵·麕迹缘厓见
唵囕香公
麕迹缘厓见，泉流绕砌闻。
涧花寒背日，山鼠夜啼云。
千岭从西折，诸峰竞北分。
木冰呈晓玩，四绕白纷纷。
纷纷
宿月窟·昃月下前丘
唵囕香公
昃月下前丘，清光不尽收。
洞云三叠晓，野水一湾秋。
烟翠流长笛，空香堕小楼。
回瞻飞乌处，信宿在峰头。
长笛
山居·初寒渐觉透疏棂
唵囕香公
初寒渐觉透疏棂，败箨残枝满户庭。
水院还他僧宝传，山农问我佛名经。
烟萋蔓草迷秋蝶，月暗荒榛聚夜萤。
一种幽葩深涧底，了无人采自青青。...
蔓草
山居·信得居山懒出山
唵囕香公
信得居山懒出山，此生终老此山间。
松眠绝壑心俱死，鹤立空潭影亦闲。
缸灶过时常不暖，荆扉向晚未曾关。
一从鹫岭拈花后，更有何人为破颜。...
破颜
西湖·袅袅东风蝶试衣
唵囕香公
袅袅东风蝶试衣，绵绵芳草燕争飞。
堤边杨柳青丝骑，水上桃花白板扉。
三竺片云双树隔，六陵残雨一僧归。
年年最好春阳月，无那钟声送夕晖。...
绵绵
东山夜坐
唵囕香公
苍苔岩畔坐忘言，蒹菼离离带夕昏。
千里梦回莼菜美，三旬病起稻花繁。
碧云到海秋无隙，白鸟翻空夜有痕。
明日又携瓢笠去，百城烟水扣谁门？...
明日
龙吟洞·重岚曲隐树中央
唵囕香公
重岚曲隐树中央，乍有闲僧构草堂。
带雨龙归磁钵润，衔花鹿过衲衣香。
残秋待月投空洞，后夜和云宿上方。
一种红蕉舒艳色，名楼高处傲青霜。...
空洞
秋夜啸月冈
唵囕香公
破絮蒲团展夕阴，一天凉思坐来禁。
蛩声诉出秋多少，竹影描成夜浅深。
青壁谩留闲里句，碧潭微见空中心。
林猿野鹤成相识，又欲褰裳过别岑。...
空中
闲云·闲云不作雨
唵囕香公
闲云不作雨，横入峡山去。
峡口弄舟人，家在云归处。
山居杂咏·接叶阴阴唤水鸠
唵囕香公
接叶阴阴唤水鸠，花坪草堰偶经游。
芒鞋晒向西岩石，露冷烟凄不记收。
岩石
山居杂咏·万竹千松远近同
唵囕香公
万竹千松远近同，嫩岚残霭有无中。
斜阳不会藏踪迹，露出前峰一抹红。
斜阳
山居杂咏·苔花满径绿云凉
唵囕香公
苔花满径绿云凉，嫩竹离离覆短墙。
院静昼长人不到，一帘风袅一炉香。
赤城·南北峰青雨乍分
唵囕香公
南北峰青雨乍分，瀑花飘下雪纷纷。
空岩夜久无群动，一点闲灯伴白云。
纷纷
华顶·海色迢迢半紫氛
唵囕香公
海色迢迢半紫氛，娑椤开落夏将分。
道人清哓下山去，纸被一床铺白云。
迢迢
铁板嶂·一屏浑铁自天成
唵囕香公
一屏浑铁自天成，倒影清波月正明。
三十六峰秋色里，幔亭高处独吹笙。
秋色
托钵·十里春风五里桥
唵囕香公
十里春风五里桥，到山犹觉路岧峣。
丛丛花草萧萧竹，几处柴门闭寂寥。
花草
春暮·一半筠帘上小钩
唵囕香公
一半筠帘上小钩，残书数卷未经收。
东风忒也司闲事，吹得瓶花满案头。
闲事
迟舜五不至
唵囕香公
数点残星秋耿耿，斜风剪碎芭蕉影。
自爱凭阑不爱眠，辘轳牵动鸳鸯井。
自爱
送春·春光今夕别侬家
唵囕香公
春光今夕别侬家，啼断流莺落尽花。
便欲出门相送去，不知何路向天涯。
出门
泊浔阳江
唵囕香公
倚棹秋光对碧峰，露香倾下木芙蓉。
西林月白东林晓，两处敲残百八钟。
月白
访隐·孤云底事未还山
唵囕香公
孤云底事未还山，缚草为门亦自关。
一树垂杨铺水面，东风袅袅不曾闲。
袅袅
送僧过洞庭
唵囕香公
江云空寂塞鸿哀，竹笠绳鞋归去来。
七十二峰深雪里，炊烟何处辨楼台。

唵囕香公的诗词名句全集
