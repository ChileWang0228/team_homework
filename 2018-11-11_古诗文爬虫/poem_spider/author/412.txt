诗人:章碣
作品数目：25篇
朝代：唐代
诗人简介：章碣（836年-905年），字丽山，汉族，唐朝诗人。乾符三年(876年)进士及第。天佑二年(905年)去世。章碣首创变体诗。在律诗中，一变通常只需偶句押韵的格律，要求偶句、单句平仄...
<<寄江东道友>> <<送韦岫郎中典泗州>> <<夏日湖上即事寄晋陵萧明府>> <<长安春日·春日皇家瑞景迟>> 
<<旅舍早起>> <<城东即事>> <<东都望幸>> <<焚书坑>> 
<<城南偶题>> 

章碣的诗词全集

寄江东道友
章碣
野亭歌罢指西秦，避俗争名兴各新。碧带黄麻呈缥缈，
短竿长线弄因循。夜潮分卷三江月，晓骑齐驱九陌尘。
可惜人间好声势，片帆羸马不相亲。...
西秦
夏日湖上即事寄晋陵萧明府
章碣
亭午羲和驻火轮，开门嘉树庇湖濆。行来宾客奇茶味，
睡起儿童带簟纹。屋小有时投树影，舟轻不觉入鸥群。
陶家岂是无诗酒，公退堪惊日已曛。...
来宾
东都望幸
章碣
懒修珠翠上高台，眉月连娟恨不开。
纵使东巡也无益，君王自领美人来。
无益
送韦岫郎中典泗州
章碣
玉皇恩诏别星班，去压徐方分野间。有鸟尽巢垂汴柳，
无楼不到隔淮山。旌旗渐向行时拥，案牍应从到日闲。
想忆朝天独吟坐，旋飞新作过秦关。...
行时
焚书坑
章碣
竹帛烟销帝业虚，关河空锁祖龙居。
坑灰未冷山东乱，刘项元来不读书。
山东
长安春日·春日皇家瑞景迟
章碣
春日皇家瑞景迟，东风无力雨微微。六宫罗绮同时泊，
九陌烟花一样飞。暖着柳丝金蕊重，冷开山翠雪棱稀。
输他得路蓬洲客，红绿山头烂醉归。...
开山
旅舍早起
章碣
迹暗心多感，神疲梦不游。惊舟同厌夜，独树对悲秋。
晚角和人战，残星入汉流。门前早行子，敲镫唱离忧。
行子
城东即事
章碣
闲寻香陌凤城东，时暂开襟向远风。玉笛一声芳草外，
锦鸳双起碧流中。苑边花竹浓如绣，渭北山川淡似空。
回首汉宫烟霭里，天河金阁未央宫。...
天河
城南偶题
章碣
谁家朱阁道边开，竹拂栏干满壁苔。野水不知何处去，
游人却是等闲来。南山气耸分红树，北阙风高隔紫苔。
可惜登临好光景，五门须听鼓声回。...
登临
赠边将·千千铁骑拥尘红
章碣
千千铁骑拥尘红，去去平吞万里空。宛转龙蟠金剑雪，
连钱豹躩绣旗风。行收部落归天阙，旋进封疆入帝聪。
只有河源与辽海，如今全属指麾中。...
封疆
桃源·绝壁相欹是洞门
章碣
绝壁相欹是洞门，昔人从此入仙源。数株花下逢珠翠，
半曲歌中老子孙。别后自疑园吏梦，归来谁信钓翁言。
山前空有无情水，犹绕当时碧树村。...
无情
曲江·日照香尘逐马蹄
章碣
日照香尘逐马蹄，风吹浪溅几回堤。无穷罗绮填花径，
大半笙歌占麦畦。落絮却笼他树白，娇莺更学别禽啼。
只缘频燕蓬洲客，引得游人去似迷。...
马蹄
赠婺州苏员外
章碣
帝念琼枝欲并芳，星分婺女寄仙郎。鸾从阙下虽辞侣，
雁到江都却续行。烟月一时搜古句，山川两地植甘棠。
即看龙虎西归去，便佐羲轩活万方。...
江都
寄友人·谢家山水属君家
章碣
谢家山水属君家，曾共持钩掷岁华。竹里竹鸡眠藓石，
溪头鸂鶒踏金沙。登楼夜坐三层月，接果春看五色花。
昨日西风动归思，满船凉叶在天涯。...
五色
雨·低着烟花漠漠轻
章碣
低着烟花漠漠轻，正堪吟坐掩柴扃。乱沾细网垂穷巷，
斜送阴云入古厅。锁却暮愁终不散，添成春醉转难醒。
霁来还有风流事，重染南山一遍青。...
风流
观锡宴·倾朝朱紫正骈阗
章碣
倾朝朱紫正骈阗，红杏青莎映广筵。不道楼台无锦绣，
只愁尘土扑神仙。鱼衔嫩草浮池面，蝶趁飞花到酒边。
日暮骅骝相拥去，几人沉醉失金鞭。...
飞花
对月·残霞卷尽出东溟
章碣
残霞卷尽出东溟，万古难消一片冰。公子踏开香径藓，
美人吹灭画堂灯。琼轮正辗丹霄去，银箭休催皓露凝。
别有洞天三十六，水晶台殿冷层层。...
水晶
浙西送杜晦侍御入关
章碣
紫诏征贤发帝聪，绣衣行处扑香风。鹗归秦树幽禽散，
星出吴天列舍空。捧日思驰仙掌外，朝宗势动海门中。
鞭鞘所拂三千里，多少诸侯合避骢。...
海门
下第有怀
章碣
故乡朝夕有人还，欲作家书下笔难。灭烛何曾妨夜坐，
倾壶不独为春寒。迁来莺语虽堪听，落了杨花也怕看。
但使他年遇公道，月轮长在桂珊珊。...
月轮
春日经湖上友人别业
章碣
何处狂歌破积愁，携觞共下木兰舟。绿泉溅石银屏湿，
黄鸟逢人玉笛休。天借烟霞装岛屿，春铺锦绣作汀洲。
一年一电逡巡事，不合花前不醉游。...
锦绣
陪浙西王侍郎夜宴
章碣
深锁雷门宴上才，旋看歌舞旋传杯。黄金鸂鶒当筵睡，
红锦蔷薇映烛开。稽岭好风吹玉佩，镜湖残月照楼台。
小儒末座频倾耳，只怕城头画角催。...
残月
春别·掷下离觞指乱山
章碣
掷下离觞指乱山，趋程不待凤笙残。花边马嚼金衔去，
楼上人垂玉箸看。柳陌虽然风袅袅，葱河犹自雪漫漫。
殷勤莫厌貂裘重，恐犯三边五月寒。...
漫漫
送谢进士还闽
章碣
百越风烟接巨鳌，还乡心壮不知劳。雷霆入地建溪险，
星斗逼人梨岭高。却拥木绵吟丽句，便攀龙眼醉香醪。
名场声利喧喧在，莫向林泉改鬓毛。...
风烟
癸卯岁毗陵登高会中贻同志
章碣
流落常嗟胜会稀，故人相遇菊花时。凤笙龙笛数巡酒，
红树碧山无限诗。尘土十分归举子，乾坤大半属偷儿。
长杨羽猎须留本，开济重为阙下期。...
乾坤
上元夜建元寺观灯呈智通上人
章碣
建元看别上元灯，处处回廊斗火层。珠玉乱抛高殿佛，
绮罗深拜远山僧。临风走笔思呈惠，到晓行禅合伴能。
无限喧阗留不得，月华西下露华凝。...

章碣的诗词名句全集
竹帛烟销帝业虚，关河空锁祖龙居。 章碣。  <<焚书坑>> 

焚书坑。 懒修珠翠上高台，眉月连娟恨不开。 章碣。  <<东都望幸>> 

东都望幸。 纵使东巡也无益，君王自领美人来。 章碣。  <<东都望幸>> 

东都望幸。 坑灰未冷山东乱，刘项元来不读书。 章碣。  <<焚书坑>> 

