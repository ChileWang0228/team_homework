诗人:陈鸿
作品数目：17篇
朝代：清代
诗人简介：陈鸿，嘉庆十四年进士，选庶吉士，授编修。迁御史，刚直有声。典试山西还，力陈驿站烦扰，请申定例，肃邮政。二十五年，疏陈浙江水利，略曰：杭城地当省会，用上下两塘之水，溉仁和、钱塘...
<<赠南山邻友>> <<东湖晓发>> <<留别敬师>> <<过曹能始石仓园>> 
<<咏红白桃花>> <<桑乾道中>> <<咏雪球花>> <<寒食客中感作>> 
<<三月晦日集交荫轩送春>> 

陈鸿的诗词全集

郁林道中
陈鸿
茫茫新水拍沙堤，四月应无杜宇啼。
记得驿程来日路，五千余里郁林西。
林西
留别敬师
陈鸿
浪游行橐倍萧然，但有山僧送上船。
月白不堪莲社别，日高难恋竹房眠。
晓粮载少癯同鹤，秋思悲多乱似蝉。
后夜忆师空梦寐，淮城东畔寺门前。...
梦寐
过曹能始石仓园
陈鸿
径绕寒流转郁纡，夹堤山色望中殊。
草堂似卜东西瀼，画舫如过里外湖。
莺唤曲栏春卧稳，鹤窥深户夜吟孤。
问奇日载花间酒，莫谓投闲一事无。...
寒流
夹竹岭·长途不可涉
陈鸿
长途不可涉，况历万峰巅。
倦鸟已投树，行人犹在烟。
夕阳沉岭路，寒涧落山田。
纵少离家恨，凭高自怆然。
夕阳
典衣曲·典尽衣难赎
陈鸿
典尽衣难赎，邻家夜捣砧。
那堪风露冷，儿女说秋深。
儿女
赠南山邻友
陈鸿
却喜为邻好，君西我住东。
夜泉皆屋后，晓塔共窗中。
竹色篱交绿，灯花壁送红。
时时过王翰，花底一尊同。
灯花
东湖晓发
陈鸿
曲曲东湖水，何能计里长。
沙明兼淡月，船重积严霜。
冒晓人佣起，冲寒雁欲翔。
梅花飞尽日，犹不到家乡。
梅花
咏红白桃花
陈鸿
双艳如从露井看，妆分浓淡映雕栏。
玉肤中酒冰绡薄，粉面窥人锦障寒。
杏雨并随窗外度，梨云同入帐中残。
胆瓶不是余香在，定讶珊瑚间木难。...
入帐
桑乾道中
陈鸿
征程十里见桑乾，二月谁怜尚苦寒。
沃野北来边地近，流澌东下早春残。
风疑竹箭穿貂帽，雪作杨花点马鞍。
旅况垆头消不尽，琵琶纤指莫教弹。...
马鞍
咏雪球花
陈鸿
盈盈初发几枝寒，映户流苏百结团。
正恐东风先扬尽，不愁迟日易消残。
淡姿向晓迷蝴蝶，艳色争春笑牡丹。
惟有三郎儿戏甚，还疑蹋踘绕丛看。...
牡丹
寒食客中感作
陈鸿
作客近清明，一杯谁省墓。
何如春草生，得上坟前路。
清明
三月晦日集交荫轩送春
陈鸿
西飞恨杀羲轮疾，九十东风将尽日。
门前芳草青已残，地上落花红更密。
欲问谁家卖酒旗，相留顷刻春归迟。
五更风雨倍惆怅，啼鸟无情犹不知。...
无情
新秋·蝉声昨日催秋至
陈鸿
蝉声昨日催秋至，渐觉单衣卷凉吹。
闲吟最爱夕阳天，水转澄鲜山转媚。
几处桐阴清露垂，萧然物候翻相宜。
不知宋玉何为者，畏见西风摇落时？...
物候
买西园菊至招同社徐兴公商孟和诸人花下小酌
陈鸿
几处菊花残，西园余数亩。
买来竹窗下，折简会宾友。
把酒坐花旁，一齐衫袖香。
春天百卉媚，不及此幽芳。
阶下凉风薄暮起，枝枝低拂深杯里。
愿君尽醉宿我家，明日更买西园花。...
薄暮
听泉阁·风露临虚阁
陈鸿
风露临虚阁，应涵秋气清。
一山在水次，终日有泉声。
响迸僧钟落，寒兼客枕生。
中宵满栏月，都作玉琴鸣。
终日
秋夜曲·悔却与欢期
陈鸿
悔却与欢期，空房香烬时。
那能如宝鸭，冷暖腹中知。
冷暖
十月晦日过兴公斋头夜谈
陈鸿
一阳明日近，十月此宵残。
雨意辜梅信，风声戛竹竿。
坐长灯坠焰，吟苦砚生寒。
祇恐穷年迫，忧心集百端。

陈鸿的诗词名句全集
