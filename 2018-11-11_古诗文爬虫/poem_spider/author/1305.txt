诗人:李言恭
作品数目：7篇
朝代：明代
诗人简介：李言恭（1541-1599）字惟寅，号青莲居士，南直隶凤阳府盱眙人。明开国功臣李文忠八世孙，万历三年袭爵临淮侯，守备南京，累官知太保总督京营戎政，万历二十七年卒。好学能诗，奋迹...
<<村晚·山下数声犬吠>> <<晓渡·烟树晓栖鸦>> <<晓发应城>> <<汉江城楼>> 
<<山居乐·一径杳无车马>> <<山居乐·夜静白云鹤睡>> <<访杨逸人山居>> 

李言恭的诗词全集

汉江城楼
李言恭
楼阁依山出，城高逼太空。
帆樯入烟雾，波浪过帘栊。
灯火深林里，星河流水中。
人家半渔者，蓑笠挂秋风。
流水
访杨逸人山居
李言恭
野人高卧处，只在白云颠。
绝壁疑无路，深林忽有烟。
门开千树上，犬吠一峰前。
尔亦扬雄辈，山中独草《玄》。
绝壁
村晚·山下数声犬吠
李言恭
山下数声犬吠，村中几处人归。
短笛醉横牛背，斜阳正对柴扉。
斜阳
晓渡·烟树晓栖鸦
李言恭
烟树晓栖鸦，长汀带白沙。
中流聊击楫，新水快浮槎。
云与人争渡，春随客到家。
遥知飞彩日，开满石城花。
石城
晓发应城
李言恭
古道风烟接，天涯晓梦迷。
猿啼千树露，人过一村鸡。
远浦余灯暗，隔林残月低。
此时有高卧，予独愧羁栖。
残月
山居乐·一径杳无车马
李言恭
一径杳无车马，万山忽有人家。
相问不知岁月，惟见开花落花。
岁月
山居乐·夜静白云鹤睡
李言恭
夜静白云鹤睡，春深红树莺啼。
若问幽栖何处，胡麻流出山溪。

李言恭的诗词名句全集
