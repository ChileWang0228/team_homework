诗人:郑善夫
作品数目：61篇
朝代：明代
诗人简介：郑善夫（1485-1523）明代官员、儒学家。字继之，号少谷，又号少谷子、少谷山人等，闽县高湖乡（今福州郊区盖山镇高湖村）人。弘治进士，正德初始授户部主事，榷税浒墅，愤嬖幸用事，辞...
<<吊刘蕡祠>> <<闻开化用兵寄思道>> <<沧洲夏夕>> <<哭张士孚>> 
<<对月怀闽中诸友>> <<游金山寺>> <<病起步西禅>> <<不寐·客思苦不寐>> 
<<夜入鲁北鄙>> 

郑善夫的诗词全集

侠客行·万里金微道
郑善夫
万里金微道，防秋世不同。
秦城时借寇，汉女岁和戎。
落日吹《杨柳》，沙场恨未穷。
莫收张掖北，复失酒泉东。
天子遑推毂，将军誓挂弓。
黄金装雁辔，白璧饰蛇<矛茸>。
霸气天山雪，边声...
横行
新昌县晓行
郑善夫
暝发新昌县，晨临赤土隈。
秋花随地有，渚雁与云来。
杂树炊烟出，前泾山照回。
忽闻歌伐木，行路兴悠哉。
随地
天末忆思道
郑善夫
远怜方比部，经岁断来书。
何日垂嘉树，青青拂敝庐。
累憎鸿雁响，三见柳条疏。
幽独疲孤梦，松斋月正虚。
柳条
古剑行赠仇将军北征
郑善夫
将军手提三尺冰，乃是鬼国之铁，大齿之珍，沧溟水枯淬
不成。
莫邪断发跃冶死，而后龟文漫理流天晶。
霜锋闪烁?鹈凝，万金吴钩拖赭缨。
北斗七宿土花发，青天宝匣回机衡。
魂斩断犀俱细...
元气
赠道夫·富贵苦相迫
郑善夫
富贵苦相迫，师徒多遁巡。
况当强盛时，谁能分沈沦。
之子仗剑出，举足生烟云。
河淮漫浩浩，中有要路津。
岂忘风波恐，壮心念委身。
陈霜沍修途，落月经柍桭。
良友志异域，此志难重陈。...
良友
寒食与木虚登屴崱峰遂饯公衡
郑善夫
绝顶天风云乱飞，海门高浪近春衣。
霸图王气东南尽，尧韭秦花天汉稀。
此地赏心唯汝共，万方愁目欲何依。
要知寒食山中意，萍叶江湖几是非。...
江湖
对月怀闽中诸友
郑善夫
潞河今夜月，却望晋安城。
少谷堂犹在，东峰花正明。
旅愁存世故，乡梦逐人情。
展转怀诸子，风沙吾独行。
世故
吊刘蕡祠
郑善夫
自昔悲歌地，刘生有墓祠。
只余经世志，况值讳言时。
去国英雄尽，还山事业迟。
黄金旧台北，搔首动遐思。
英雄
赠道夫·华旂戒昧旦
郑善夫
华旂戒昧旦，之子北赴阙。
丛林无繁条，天气正十月。
中逵判绸缪，岂不念鹣蟨。
赠子金琅玕，呐呐心结愲。
京国多缁尘，终风永夕发。
修坂无逸轨，知者备失蟨。
故家亦有欢，浮荣亦有歇。...
志士
赠汪希周料兵淮楚
郑善夫
白马清秋出上京，勾陈光照亚夫营。
中原天子亲提剑，南国楼船远募兵。
消息只愁千里草，逋逃新恨九江城。
汉家历数元无极，吴楚猖狂终自平。...
九江
病中哭伯固
郑善夫
我眼双枯尽，那堪更哭君。
平生犹铁石，灵爽定风云。
葵藿虽同志，凤麟不恋群。
吾徒向凋谢，谁黻太平文。
同志
不寐·反侧终难寐
郑善夫
反侧终难寐，寒天候不明。
经旬淹厉气，永夜厌滩声。
万事呻吟外，他乡儿女情。
还闻丧良友，展转泪交横。
儿女
复叹·归来来归愁复愁
郑善夫
归来来归愁复愁，洁己不及沧溟流。
苦逐猕猴逐山雪，眼中萧萧谁故物。
天涯良友半槁死，我身虽在空皮骨。
呜呼！青山伐木鸟嘤嘤，胡为使我无友生？...
呜呼
闻开化用兵寄思道
郑善夫
旧是桃源地，如何丧乱滋。
荷殳连老少，流血满潢池。
蜀道奔惟汝，荆州仗有谁。
尊翁在垂白，莫遣怨流离。
荆州
沧洲夏夕
郑善夫
失意对蒲柳，沧洲昨夜风。
野云依暮笛，客况近秋空。
司马多年病，虞卿薄暮穷。
此生随造物，行止合飘蓬。
薄暮
哭张士孚
郑善夫
同舍今何在，斯人天下无。
感时看谏草，何日奠生刍。
狐鼠私相庆，衣冠势益孤。
空余青史上，遗简载名儒。
衣冠
游金山寺
郑善夫
地控恒沙界，峰回沧海波。
潮声永夜壮，云气秣陵多。
龙窟存光怪，鲛宫湛绮罗。
黄斿蔽江左，何日返天戈。
江左
病起步西禅
郑善夫
一春伏枕莺可怜，病起野池明白莲。
偶尔梳头出城郭，便应看竹到西禅。
天晴求食鸟双下，日午闭门僧独眠。
明发螺江有行役，红尘白鸟异风烟。...
风烟
不寐·客思苦不寐
郑善夫
客思苦不寐，惊心豺虎喧。
羽书秋后捷，鬼哭夜深魂。
岁月消残燹，风烟失故园。
彭城有弟妹，絺绤念温存。
风烟
夜入鲁北鄙
郑善夫
不见黄花面，凄其白雁前。
清渠接淮泗，衰草入幽燕。
月露犹团夜，兵戎更积年。
归途不可极，赍梦岁寒天。
兵戎
对湖·远水远如镜
郑善夫
远水远如镜，平林渺欲迷。
天多足鸿雁，沙暖定凫珣。
秋事关身世，湖声避鼓鼙。
老渔吾愧汝，曼衍听天倪。
身世
腊·南州不待律
郑善夫
南州不待律，腊后暖相催。
久客惜残岁，他时闻落梅。
家家斗酒会，处处短笳哀。
却忆江西北，渔樵戍未回。
处处
宿象山西坞
郑善夫
乱木藏幽鸟，清商集古城。
暝烟分野意，山鬼习人声。
未把桐川钓，聊为颍水耕。
岩栖备寂寞，倘得遇初平。
寂寞
赠道夫·颓风吹岊水
郑善夫
颓风吹岊水，饮子白玉杯。
意长酒力微，日暮倚徘徊。
十年绨袍恋，岁杪起离哀。
咎愆孰与陈，游衍孰与偕。
故国不可居，鲁生行凿坏。
金台何崒峍，首山亦崔嵬。
茂子竹柏心，余阴及枯荄。...
坏
晚秋直南省
郑善夫
南宫秋晚直，更鼓不胜残。
鸿雁夜仍度，风霜天正寒。
宫车延北望，越客滞南冠。
三辅胡尘里，闻鸡未敢安。
鸿雁
晚秋直南省·清宵梦不彻
郑善夫
清宵梦不彻，鸦啼深树间。
羯胡同汉月，陵寝在燕山。
青草乘时长，黄斿何日还。
因风候边使，咫尺见天颜。
咫尺
谩兴·日月随人事
郑善夫
日月随人事，溪山共客情。
水清鱼避影，松静鹤留声。
枌梓怡前辈，文章达后生。
时闻扣牛角，犹愧似要名。
后生
黄岩黄宗贤为余筑室羽山招与共学方有心事未
郑善夫
不分委沟壑，上林安一枝。
官随年少后，拙负故人知。
彝鼎终难就，箪瓢定不辞。
故园方苦乱，去采羽山芝。
故园
送吾惟可还三衢
郑善夫
昔年相逢胥水秋，今日重在闽山陬。
中间丧乱真怜汝，南鄙音尘不散忧。
别后山阳频弄笛，花时荆楚一登楼。
旄头尚直天西北，何地巾车各自由。...
山阳
顺门晓直
郑善夫
城上清钟散御墀，曙鸦声动万年枝。
天回阁道星辰迥，云捧乾清岁月迟。
内省尚承东阙旨，从官稀见早朝仪。
羁孤愁断周南目，仙仗新传到具茨。...
万年
即事·赤县山河在
郑善夫
赤县山河在，黄龙沙塞长。
只忧胡部落，不着舜衣裳。
骠骑年年没，单于世世强。
仆姑寒射月，觱篥夜含霜。
宝毂犹深入，金槊或转伤。
前车未为远，神武有英皇。...
深入
闻西江乱
郑善夫
乍发洪都使，风传消息回。
荆吴得剧孟，江汉尚深哀。
画角连城动，黄衫自将来。
万方思系虏，宁乏亚夫才。
连城
南望湖·南望诸湖波映空
郑善夫
南望诸湖波映空，扬舲东逐芰荷风。
垂杨乱覆茅檐绿，好着鱼梁山照中。
梁山
宿归云庵
郑善夫
泽国变元气，名山留晚芳。
云藏伏虎寺，花近挂飘堂。
鹅鹳飞腾远，渔樵言笑长。
沉溟达者事，散地即慈航。
飞腾
寄戴仲鹖延平
郑善夫
嗟尔投荒在，十年归鬓新。
豹文淹瘁疠，龙节渐风云。
往事收残泪，清时录远臣。
别深鱼雁阔，迹久凤麟驯。
余亦丰城物，思君剑水滨。
客衣浑自浣，不染雒阳尘。...
丰城
哭遂初·良友看余几
郑善夫
良友看余几，今年报女亡。
江山有<田谷>，风雨泣秋堂。
元气能无损，星文定不光。
连宵激孤志，洒涕向钱塘。
江山
忧·拟将新句咏销忧
郑善夫
拟将新句咏销忧，咏罢重增双泪流。
柱下朱郎成永别，江东黄尉竟何求。
青袍事业悲三试，画省风烟感四休。
摇落江山客途里，石门修竹梦林丘。...
风烟
黄山杂诗
郑善夫
黄山如岱岳，萝山若梁甫。
曾颠遏行云，屼々自太古。
咸池荡初景，昧旦河已曙。
我梦天部行，笑折扶桑树。
扶桑
黄山杂诗·黄山奠南服
郑善夫
黄山奠南服，<山枼>嶭分楚望。
连峰标天枢，结秀极地藏。
金鸡时一鸣，高鸟不能上。
眷兹俯沧海，穷岁梦波浪。...
波浪
黄山杂诗·蓝田有嘉植
郑善夫
蓝田有嘉植，种玉世莫比。
灵气纷璀璨，熠熠寰区里。
玞碧奴视之，琳琅乃支子。
不遇后车载，终伏蟠溪水。
琳琅
黄山杂诗·园庐春欲至
郑善夫
园庐春欲至，岁事此伊始。
采芳入曾云，散发不及理。
蚕眠桑柘繁，土膏农务起。
龙斗未敢闻，巢父正洗耳。
蚕眠
闻道·闻道汉天子
郑善夫
闻道汉天子，身封镇国公。
家初营上谷，臣得贺离宫。
铁券传何急，将军气尽雄。
郊牛凡五卜，车驾想河东。
将军
长安·渔阳上谷古幽州
郑善夫
渔阳上谷古幽州，王业千年易水流。
胡骑远窥青海月，秦城长建白龙斿。
总愁关塞生多垒，未道萧墙隐百忧。
日短时艰衰病早，几回簪笏梦沧洲。...
萧墙
九日与倪小野祝姑溪登观星台
郑善夫
秋尽繁阴苦不开，散愁无计一登台。
日边阊阖红云动，塞上风沙白鸟来。
秦分正当金气盛，雁门未见玉音回。
百年与尔同羁旅，九日徒歌黄竹哀。...
羁旅
寿日成礼奉天门
郑善夫
初日鸦啼宫树林，奉天高殿气骎骎。
衣冠况值千秋节，犬马真恋万国心。
白羽书来兵未解，黄河水落岁将阴。
龙斿凤辇关山道，边事辛勤风雪深。...
黄河
泰陵诗·千林松桧郁相回
郑善夫
千林松桧郁相回，永夜风生瀚海哀。
万国昔曾瞻气象，五云空复护崔嵬。
古来凤鸟长难至，天上龙髯定不回。
苦忆焚香赐第日，报恩真愧济时才。...
报恩
上妙高台
郑善夫
云海冥冥望不回，鲸波东蹴巨灵开。
中天楼阁虚无里，南国风烟江汉来。
世短动经多事日，愁长况上望京台。
白门金鼓维扬卒，落日空传黄竹哀。...
落日
竹枝词·西涧西边东涧东
郑善夫
西涧西边东涧东，千山不断万山通。
谢豹见春啼出血，王孙上树捷如风。
万山
竹枝词·梨岭遥于枫岭遥
郑善夫
梨岭遥于枫岭遥，小关高比大关高。
佣夫过岭如平地，一岁来回一百遭。
平地
送人之郁林
郑善夫
苍梧之峰云万盘，下控牂牁连百蛮。
莫道蛮方非近地，日南南是汉关山。

郑善夫的诗词名句全集
