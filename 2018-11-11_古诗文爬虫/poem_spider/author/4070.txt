诗人:徐钧
作品数目：297篇
朝代：宋代
诗人简介：徐钧，字秉国，号见心，兰溪（今属浙江）人。生卒年均不详，约宋度宗咸淳末前后在世。以父荫为定远尉。宋亡不仕。金履祥尝延以教授诸子。精子史学，曾据《资治通鉴》所记史实，为...
<<陈寔·世多扬激伯夷隘>> <<鬼谷子·苍颉书成能哭鬼>> <<班超·人生适意在家山>> <<孟尝君·诞当五月命于天>> 
<<豫让·君侯待我异中行>> <<黄香·无双天下早驰声>> <<陈平·生平多智足兴刘>> <<马融·士迫饥寒已变初>> 
<<韩休·览鉴形癯恨鲜欢>> 

徐钧的诗词全集

陈寔·世多扬激伯夷隘
徐钧
世多扬激伯夷隘，公独谦虚下惠和。吊死自惭知己少，逃生却喜活人多。
知己
班超·人生适意在家山
徐钧
人生适意在家山，万里封侯老未还。燕颔虎头成底事，但求生入玉门关。
适意
鬼谷子·苍颉书成能哭鬼
徐钧
苍颉书成能哭鬼，不知鬼谷事如何。仪秦尚学先生术，料得先生术更多。
谷子
孟尝君·诞当五月命于天
徐钧
诞当五月命于天，齐户风谣恐未然。若使当时真不举，吾门安得客三千。
风谣
邓禹·久从游学识英雄
徐钧
久从游学识英雄，杖策南来见略同。首建雄谋恢汉业，云台端合议元功。
英雄
豫让·君侯待我异中行
徐钧
君侯待我异中行，宗祀何期遽覆亡。一死谁言无所为，主知深处自难忘。
覆亡
马融·士迫饥寒已变初
徐钧
士迫饥寒已变初，权门宁免曳长裾。帐纱所学明何事，却陷忠良草奏书。
饥寒
陈平·生平多智足兴刘
徐钧
生平多智足兴刘，奇秘终贻正大羞。若使托孤权独任，未知诛吕若为谋。
生平
刘伶·宗尚无为学有原
徐钧
宗尚无为学有原，背违师训亦安然。至于身死便埋说，明犯庄书所戒言。
无为
黄香·无双天下早驰声
徐钧
无双天下早驰声，曾被君王一语荣。枕席温凉遗信史，发挥纯孝赖渊明。
无双
韩愈·排斥异端尊孔孟
徐钧
排斥异端尊孔孟，推原人性胜荀杨。平生胆气尤奇伟，何止文章日月光。
异端
更始·三精雾塞未能收
徐钧
三精雾塞未能收，诸将俄兴翼戴谋。谁谓庸才能戮莽，人心毕竟尚思刘。
更始
白起·投降赵卒本求生
徐钧
投降赵卒本求生，坑后谁人不死争。三召三辞宁自刎，邯郸料不再长平。
求生
王通·太平十二策空陈
徐钧
太平十二策空陈，得似河汾讲道真。缕指隋唐名将相，多君交友与门人。
太平
陶侃·荡除国难功勋盛
徐钧
荡除国难功勋盛，王室因之得载安。最是南陵千里外，拾遗屏迹化尤难。
功勋
桓谭·力排谶纬本非经
徐钧
力排谶纬本非经，言直多因见理明。却憾临危无定守，仓皇叩地苦求生。
临危
韩昭侯·敝袴囊中犹惜予
徐钧
敝袴囊中犹惜予，高门旱后忽兴工。如何奢俭初终异，一相存亡事不同。
存亡
韩休·览鉴形癯恨鲜欢
徐钧
览鉴形癯恨鲜欢，格非一事古来难。力邀强制何能久，却恐移心向宴安。
强制
光武·功成论道息干戈
徐钧
功成论道息干戈，武将森森学问多。养得文风名节盛，自三代下莫能过。
干戈
狄仁杰·天理何曾一日亡
徐钧
天理何曾一日亡，始终感悟为存唐。平生独有知人鉴，身后功名付老张。
天理
季布·一诺千金汉重臣
徐钧
一诺千金汉重臣，平生恩力报何曾。朱家不德人传美，殊愧张苍父事陵。
平生
杜茂·力不能裨斗野龙
徐钧
力不能裨斗野龙，僅于北鄙有边功。蝇随骥尾犹千里，也得依名四七中。
杜鸿渐·将相浮云了幻躯
徐钧
将相浮云了幻躯，髠缁何事效浮图。灵州劝进无君父，投拂还能脱罪无。
浮云
班固·网罗一代史编成
徐钧
网罗一代史编成，得失忠邪已熟评。往鉴在前浑不顾，却依戚党幸功名。
网罗
蔡邕·琴遇知音始可调
徐钧
琴遇知音始可调，卓非善听亦徒劳。早知应聘终罹祸，罪死何如节死高。
知音
娄师德·面乾人唾苦无刚
徐钧
面乾人唾苦无刚，为国求贤虑却长。不是阴将人杰荐，谁能取日再兴唐。
元稹·元和诗体夙驰声
徐钧
元和诗体夙驰声，巧致公台只暂荣。绿野主人天下望，不应疏外负平生。
平生
元结·漫劳当日牧舂陵
徐钧
漫劳当日牧舂陵，立石尤多感德民。独有磨崖碑故在，文章千古耀湘滨。
文章
信陵君·侯朱决计全危赵
徐钧
侯朱决计全危赵，毛薛谋归保大梁。得士信知明效速，去留果是国存亡。
决计
谢惠连·千里相思一段奇
徐钧
千里相思一段奇，精交神契及心期。池塘春草天然句，不梦此人无此诗。
池塘
武帝·一曲秋风已悔心
徐钧
一曲秋风已悔心，此机开导竟无人。后来不下轮台诏，黩武求仙又一秦。
秋风
吴起·兵书司马足齐名
徐钧
兵书司马足齐名，盟母戕妻亦骇闻。主少国疑身不免，先知已自服田文。
司马
裴度·功名久震平淮后
徐钧
功名久震平淮后，机务方闲罢相馀。晚节浮沉非失计，一园花竹午桥居。
功名
茅容·一鸡供母不供宾
徐钧
一鸡供母不供宾，主亦无惭宾不嗔。礼遇何须分厚薄，论交只是贵清真。
厚薄
马援·还书万里诫诸郎
徐钧
还书万里诫诸郎，毁誉翻成悮季良。说道谨言元不谨，谤招薏苡亦堪伤。
薏苡
僧一行·两戒山河剖析明
徐钧
两戒山河剖析明，历分十二议尤精。况逢燕国为删润，可信千年说尚行。
山河
荆轲·独憾荆卿剑术疏
徐钧
独憾荆卿剑术疏，虎狼到手不能除。何如博浪挥椎者，远击犹能中副车。
虎狼
李牧·良将身亡赵亦亡
徐钧
良将身亡赵亦亡，百年遗恨一冯唐。当时不受谗臣间，吕政何由返故乡。
故乡
刘宠·门无吏扰夜安眠
徐钧
门无吏扰夜安眠，前守何如此守贤。却是山民缠旧习，区区相送尚持钱。
安眠
廉颇·遗矢谗言弃老成
徐钧
遗矢谗言弃老成，肉多饭健尚精神。可怜一点狐丘志，到死犹能用赵臣。
老成
周勃·功成无罪付廷平
徐钧
功成无罪付廷平，借援东朝始得生。若使当时逢吕后，诛夷又是一韩彭。
昭明太子·有德无年亦可矜
徐钧
有德无年亦可矜，腊鹅兴谤竟难明。当时虽不为天子，文选犹传万世名。
太子
孙膑·百年家学妙兵机
徐钧
百年家学妙兵机，知彼犹怜己未知。绝爱奇功成砍树，何缘卫足不知葵。
家学
李泌·衣白山人再造唐
徐钧
衣白山人再造唐，谋家议国虑深长。功成拂袖还归去，高节依稀汉子房。
再造
钩弋夫人·名门尧母将传嗣
徐钧
名门尧母将传嗣，取鉴吕皇预杀身。燕翼贻谋宜有道，如何知义不知仁。
祖逖·慷慨才能立志坚
徐钧
慷慨才能立志坚，计谋端可定中原。晋元倘使图经略，事业韩彭可比肩。
立志
东平宪王苍
徐钧
重修礼乐佐文明，乐善终能保令名。两汉贤王谁与并，河间以后便东平。
东平
董祀妻蔡琰
徐钧
此生已分老沙尘，谁把黄金赎得身。十八拍笳休愤切，须知薄命是佳人。
须知
曹世叔妻班昭
徐钧
有妇谁能似尔贤，文章操行美俱全。一编汉史何须续，女戒人间自可传。
文章
陈思王植
徐钧
任性何能胜矫情，夺储切勿怨无成。阿丕纵享为君乐，得似文章千载名。

徐钧的诗词名句全集
