诗人:刘长卿
作品数目：484篇
朝代：唐代
诗人简介：刘长卿(约726-约786)，字文房，汉族，宣城人，唐代诗人。后迁居洛阳，河间(今属河北)为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代...
<<扬州雨中张十宅观妓>> <<送李校书适越谒杜中丞>> <<感怀·秋风落叶正堪悲>> <<送方外上人之常州依萧使君>> 
<<和州送人归复郢>> <<西庭夜燕喜评事兄拜会>> <<郧上送韦司士归上都旧业>> <<宿北山禅寺兰若>> 
<<过横山顾山人草堂>> 

刘长卿的诗词全集

晚次湖口有怀
刘长卿
霭然空水合，目极平江暮。南望天无涯，孤帆落何处。
顷为衡湘客，颇见湖山趣。朝气和楚云，夕阳映江树。
帝乡劳想望，万里心来去。白发生扁舟，沧波满归路。
秋风今已至，日夜雁南度。木...
秋风
感怀·秋风落叶正堪悲
刘长卿
秋风落叶正堪悲，黄菊残花欲待谁。水近偏逢寒气早，
山深常见日光迟。愁中卜命看周易，梦里招魂读楚词。
自笑不如湘浦雁，飞来即是北归时。...
秋风
扬州雨中张十宅观妓
刘长卿
夜色带春烟，灯花拂更燃。残妆添石黛，艳舞落金钿。
掩笑频欹扇，迎歌乍动弦。不知巫峡雨，何事海西边。
灯花
送李校书适越谒杜中丞
刘长卿
江风处处尽，旦暮水空波。摇落行人去，云山向越多。
陈蕃悬榻待，谢客枉帆过。相见耶溪路，逶迤入薜萝。
逶迤
送方外上人之常州依萧使君
刘长卿
宰臣思得度，鸥鸟恋为群。远客回飞锡，空山卧白云。
夕阳孤艇去，秋水两溪分。归共临川史，同翻贝叶文。
夕阳
自夏口至鹦鹉洲夕望岳阳寄源中丞
刘长卿
汀洲无浪复无烟，楚客相思益渺然。
汉口夕阳斜渡鸟，洞庭秋水远连天。
孤城背岭寒吹角，独戍临江夜泊船。
贾谊上书忧汉室，长沙谪去古今怜。...
夕阳
长沙过贾谊宅
刘长卿
三年谪宦此栖迟，万古惟留楚客悲。
秋草独寻人去后，寒林空见日斜时。
汉文有道恩犹薄，湘水无情吊岂知。
寂寂江山摇落处，怜君何事到天涯。...
天涯
逢雪宿芙蓉山主人
刘长卿
日暮苍山远，天寒白屋贫。
柴门闻犬吠，风雪夜归人。
苍山
秋杪江亭有作
刘长卿
寂寞江亭下，江枫秋气斑。世情何处澹，湘水向人闲。
寒渚一孤雁，夕阳千万山。扁舟如落叶，此去未知还。
寂寞
和州送人归复郢
刘长卿
因家汉水曲，相送掩柴扉。故郢生秋草，寒江澹落晖。
绿林行客少，赤壁住人稀。独过浔阳去，潮归人不归。
绿林
陪王明府泛舟
刘长卿
花县弹琴暇，樵风载酒时。山含秋色近，鸟度夕阳迟。
出没凫成浪，蒙笼竹亚枝。云峰逐人意，来去解相随。
秋色
寻龙井杨老
刘长卿
柴门草舍绝风尘，空谷耕田学子真。泉咽恐劳经陇底，
山深不觉有秦人。手栽松树苍苍老，身卧桃园寂寂春。
唯有胡麻当鸡黍，白云来往未嫌贫。...
风尘
郧上送韦司士归上都旧业
刘长卿
前朝旧业想遗尘，今日他乡独尔身。郧地国除为过客，
杜陵家在有何人。苍苔白露生三径，古木寒蝉满四邻。
西去茫茫问归路，关河渐近泪盈巾。...
寒蝉
听弹琴
刘长卿
泠泠七丝上，静听松风寒。
古调虽自爱，今人多不弹。
泠泠
宿北山禅寺兰若
刘长卿
上方鸣夕磬，林下一僧还。密行传人少，禅心对虎闲。
青松临古路，白月满寒山。旧识窗前桂，经霜更待攀。
婴儿
过横山顾山人草堂
刘长卿
只见山相掩，谁言路尚通。人来千嶂外，犬吠百花中。
细草香飘雨，垂杨闲卧风。却寻樵径去，惆怅绿溪东。
惆怅
西庭夜燕喜评事兄拜会
刘长卿
犹是南州吏，江城又一春。隔帘湖上月，对酒眼中人。
棘寺初衔命，梅仙已误身。无心羡荣禄，唯待却垂纶。
无心
江中对月
刘长卿
空洲夕烟敛，望月秋江里。
历历沙上人，月中孤渡水。
夕烟
昭阳曲·昨夜承恩宿未央
刘长卿
昨夜承恩宿未央，罗衣犹带御衣香。
芙蓉帐小云屏暗，杨柳风多水殿凉。
芙蓉
赠秦系征君
刘长卿
群公谁让位，五柳独知贫。
惆怅青山路，烟霞老此人。
烟霞
送方外上人
刘长卿
孤云将野鹤，岂向人间住。
莫买沃洲山，时人已知处。
成天
碧涧别墅喜皇甫侍御相访
刘长卿
荒村带返照，落叶乱纷纷。古路无行客，寒山独见君。
野桥经雨断，涧水向田分。不为怜同病，何人到白云。
无行
送李使君贬连州
刘长卿
独过长沙去，谁堪此路愁。秋风散千骑，寒雨泊孤舟。
贾谊辞明主，萧何识故侯。汉廷当自召，湘水但空流。
秋风
余干旅舍
刘长卿
摇落暮天迥，青枫霜叶稀。
孤城向水闭，独鸟背人飞。
渡口月初上，邻家渔未归。
乡心正欲绝，何处捣寒衣。
月初
长门怨·何事长门闭
刘长卿
何事长门闭，珠帘只自垂。月移深殿早，春向后宫迟。
蕙草生闲地，梨花发旧枝。芳菲自恩幸，看着被风吹。
芳菲
寻南溪常山道人隐居
刘长卿
一路经行处，莓苔见履痕。白云依静渚，春草闭闲门。
过雨看松色，随山到水源。溪花与禅意，相对亦忘言。
相对
将赴南巴至余干别李十二
刘长卿
江上花催问礼人，鄱阳莺报越乡春。
谁怜此别悲欢异，万里青山送逐臣。
亲戚
使回赴苏州道中作
刘长卿
春风何事远相催，路尽天涯始却回。
万里无人空楚水，孤帆送客到鱼台。
天涯
登余干古县城
刘长卿
孤城上与白云齐，万古荒凉楚水西。
官舍已空秋草绿，女墙犹在夜乌啼。
平江渺渺来人远，落日亭亭向客低。
沙鸟不知陵谷变，朝飞暮去弋阳溪。...
落日
将赴岭外留题萧寺远公院
刘长卿
竹房遥闭上方幽，苔径苍苍访昔游。
内史旧山空日暮，南朝古木向人秋。
天香月色同僧室，叶落猿啼傍客舟。
此去播迁明主意，白云何事欲相留。...
苍苍
赴南中题褚少府湖上亭子
刘长卿
种田东郭傍春陂，万事无情把钓丝。绿竹放侵行径里，
青山常对卷帘时。纷纷花落门空闭，寂寂莺啼日更迟。
从此别君千万里，白云流水忆佳期。...
纷纷
送灵澈上人
刘长卿
苍苍竹林寺，杳杳钟声晚。
荷笠带夕阳，青山独归远。
苍苍
赴新安别梁侍郎
刘长卿
新安君莫问，此路水云深。江海无行迹，孤舟何处寻。
青山空向泪，白月岂知心。纵有余生在，终伤老病侵。
知心
江州留别薛六柳八二员外
刘长卿
江海相逢少，东南别处长。独行风袅袅，相去水茫茫。
白首辞同舍，青山背故乡。离心与潮信，每日到浔阳。
东南
送金昌宗归钱塘
刘长卿
新家浙江上，独泛落潮归。秋水照华发，凉风生褐衣。
柴门嘶马少，藜杖拜人稀。惟有陶潜柳，萧条对掩扉。
萧条
雨中过员稷巴陵山居赠别
刘长卿
怜君洞庭上，白发向人垂。积雨悲幽独，长江对别离。
牛羊归故道，猿鸟聚寒枝。明发遥相望，云山不可知。
别离
步登夏口古城作
刘长卿
平芜连古堞，远客此沾衣。高树朝光上，空城秋气归。
微明汉水极，摇落楚人稀。但见荒郊外，寒鸦暮暮飞。
郊外
送灵澈上人归嵩阳兰若
刘长卿
南地随缘久，东林几岁空。暮山门独掩，春草路难通。
作梵连松韵，焚香入桂丛。唯将旧瓶钵，却寄白云中。
山门
却赴南邑留别苏台知己
刘长卿
又过梅岭上，岁岁此枝寒。落日孤舟去，青山万里看。
猿声湘水静，草色洞庭宽。已料生涯事，唯应把钓竿。
落日
送度支留后若侍御之歙州便赴信州省觐
刘长卿
国用忧钱谷，朝推此任难。即山榆荚变，降雨稻花残。
林响朝登岭，江喧夜过滩。遥知骢马色，应待倚门看。
榆荚
送卢判官南湖
刘长卿
漾舟仍载酒，愧尔意相宽。草色南湖绿，松声小署寒。
水禽前后起，花屿往来看。已作沧洲调，无心恋一官。
无心
送舍弟之鄱阳居
刘长卿
鄱阳寄家处，自别掩柴扉。故里人何在，沧波孤客稀。
湖山春草遍，云木夕阳微。南去逢回雁，应怜相背飞。
夕阳
过湖南羊处士别业
刘长卿
杜门成白首，湖上寄生涯。秋草芜三径，寒塘独一家。
鸟归村落尽，水向县城斜。自有东篱菊，年年解作花。
县城
夏中崔中丞宅见海红摇落一花独开
刘长卿
何事一花残，闲庭百草阑。绿滋经雨发，红艳隔林看。
竟日余香在，过时独秀难。共怜芳意晚，秋露未须团。
过时
过鹦鹉洲王处士别业
刘长卿
白首此为渔，青山对结庐。问人寻野笋，留客馈家蔬。
古柳依沙发，春苗带雨锄。共怜芳杜色，终日伴闲居。
闲居
饯别王十一南游
刘长卿
望君烟水阔，挥手泪沾巾。
飞鸟没何处，青山空向人。
长江一帆远，落日五湖春。
谁见汀洲上，相思愁白苹。
落日
送崔处士先适越
刘长卿
山阴好云物，此去又春风。越鸟闻花里，曹娥想镜中。
小江潮易满，万井水皆通。徒羡扁舟客，微官事不同。
春风
卧病喜田九见寄
刘长卿
卧来能几日，春事已依然。不解谢公意，翻令静者便。
庭阴残旧雪，柳色带新年。寂寞深村里，唯君相访偏。
寂寞
九日登李明府北楼
刘长卿
九日登高望，苍苍远树低。人烟湖草里，山翠县楼西。
霜降鸿声切，秋深客思迷。无劳白衣酒，陶令自相携。
苍苍
早春·微雨夜来歇
刘长卿
微雨夜来歇，江南春色回。本惊时不住，还恐老相催。
人好千场醉，花无百日开。岂堪沧海畔，为客十年来。

刘长卿的诗词名句全集
汉文有道恩犹薄，湘水无情吊岂知。 刘长卿。  <<长沙过贾谊宅>> 

长沙过贾谊宅。 三年谪宦此栖迟，万古惟留楚客悲。 刘长卿。  <<长沙过贾谊宅>> 

长沙过贾谊宅。 生涯岂料承优诏，世事空知学醉歌。 刘长卿。  <<江州重别薛六柳八二员外>> 

江州重别薛六柳八二员外。 平江渺渺来人远，落日亭亭向客低。 刘长卿。  <<登余干古县城>> 

登余干古县城。 孤城背岭寒吹角，独戍临江夜泊船。 刘长卿。  <<自夏口至鹦鹉洲夕望岳阳寄源中丞>> 

自夏口至鹦鹉洲夕望岳阳寄源中丞。 秋草独寻人去后，寒林空见日斜时。 刘长卿。  <<长沙过贾谊宅>> 

长沙过贾谊宅。 今日龙钟人共老，愧君犹遣慎风波。 刘长卿。  <<江州重别薛六柳八二员外>> 

江州重别薛六柳八二员外。 桂花寥寥闲自落，流水无心西复东。 刘长卿。  <<长沙赠衡岳祝融峰般若禅师>> 

长沙赠衡岳祝融峰般若禅师。 孤云将野鹤，岂向人间住。 刘长卿。  <<送方外上人>> 

送方外上人。 一路经行处，莓苔见履痕。白云依静渚，春草闭闲门。 刘长卿。  <<寻南溪常山道人隐居>> 

寻南溪常山道人隐居。 过雨看松色，随山到水源。溪花与禅意，相对亦忘言。 刘长卿。  <<寻南溪常山道人隐居>> 

寻南溪常山道人隐居。 寂寂江山摇落处，怜君何事到天涯。 刘长卿。  <<长沙过贾谊宅>> 

长沙过贾谊宅。 莫买沃洲山，时人已知处。 刘长卿。  <<送方外上人>> 

送方外上人。 乡心正欲绝，何处捣寒衣。 刘长卿。  <<余干旅舍>> 

余干旅舍。 多时行径空秋草，几日浮生哭故人。 刘长卿。  <<题灵佑和尚故居>> 

题灵佑和尚故居。 孤城上与白云齐，万古荒凉楚水西。 刘长卿。  <<登余干古县城>> 

登余干古县城。 泠泠七丝上，静听松风寒。 刘长卿。  <<听弹琴>> 

听弹琴。 望君烟水阔，挥手泪沾巾。 刘长卿。  <<饯别王十一南游>> 

饯别王十一南游。 孤舟相访至天涯，万转云山路更赊。 刘长卿。  <<酬李穆见寄>> 

酬李穆见寄。 竹房遥闭上方幽，苔径苍苍访昔游。 刘长卿。  <<将赴岭外留题萧寺远公院>> 

将赴岭外留题萧寺远公院。 内史旧山空日暮，南朝古木向人秋。 刘长卿。  <<将赴岭外留题萧寺远公院>> 

将赴岭外留题萧寺远公院。 汀洲无浪复无烟，楚客相思益渺然。 刘长卿。  <<自夏口至鹦鹉洲夕望岳阳寄源中丞>> 

自夏口至鹦鹉洲夕望岳阳寄源中丞。 春风倚棹阖闾城，水国春寒阴复晴。 刘长卿。  <<别严士元>> 

别严士元。 细雨湿衣看不见，闲花落地听无声。 刘长卿。  <<别严士元>> 

别严士元。 柴门闻犬吠，风雪夜归人。 刘长卿。  <<逢雪宿芙蓉山主人>> 

逢雪宿芙蓉山主人。 野桥经雨断，涧水向田分。不为怜同病，何人到白云。 刘长卿。  <<碧涧别墅喜皇甫侍御相访>> 

碧涧别墅喜皇甫侍御相访。 寄身且喜沧洲近，顾影无如白发何。 刘长卿。  <<江州重别薛六柳八二员外>> 

江州重别薛六柳八二员外。 摇落暮天迥，青枫霜叶稀。 刘长卿。  <<余干旅舍>> 

余干旅舍。 长江一帆远，落日五湖春。 刘长卿。  <<饯别王十一南游>> 

饯别王十一南游。 清川永路何极，落日孤舟解携。 刘长卿。  <<苕溪酬梁耿别后见寄>> 

苕溪酬梁耿别后见寄。 白云千里万里，明月前溪后溪。 刘长卿。  <<苕溪酬梁耿别后见寄>> 

苕溪酬梁耿别后见寄。 江春不肯留归客，草色青青送马蹄。 刘长卿。  <<送李判官之润州行营>> 

送李判官之润州行营。 独向青溪依树下，空留白日在人间。 刘长卿。  <<送灵澈上人还越中>> 

送灵澈上人还越中。 那堪别后长相忆，云木苍苍但闭关。 刘长卿。  <<送灵澈上人还越中>> 

送灵澈上人还越中。 沙鸟不知陵谷变，朝飞暮去弋阳溪。 刘长卿。  <<登余干古县城>> 

登余干古县城。 汉口夕阳斜渡鸟，洞庭秋水远连天。 刘长卿。  <<自夏口至鹦鹉洲夕望岳阳寄源中丞>> 

自夏口至鹦鹉洲夕望岳阳寄源中丞。 贾谊上书忧汉室，长沙谪去古今怜。 刘长卿。  <<自夏口至鹦鹉洲夕望岳阳寄源中丞>> 

自夏口至鹦鹉洲夕望岳阳寄源中丞。 日斜江上孤帆影，草绿湖南万里情。 刘长卿。  <<别严士元>> 

别严士元。 东道若逢相识问，青袍今日误儒生。 刘长卿。  <<别严士元>> 

别严士元。 归路却看飞鸟外，禅房空掩白云中。 刘长卿。  <<长沙赠衡岳祝融峰般若禅师>> 

长沙赠衡岳祝融峰般若禅师。 惆怅南朝事，长江独自今。 刘长卿。  <<秋日登吴公台上寺远眺>> 

秋日登吴公台上寺远眺。 苍苍竹林寺，杳杳钟声晚。 刘长卿。  <<送灵澈上人>> 

送灵澈上人。 荷笠带夕阳，青山独归远。 刘长卿。  <<送灵澈上人>> 

送灵澈上人。 岭猿同旦暮，江柳共风烟。已似长沙傅，从今又几年。 刘长卿。  <<新年作>> 

新年作。 江上月明胡雁过，淮南木落楚山多。 刘长卿。  <<江州重别薛六柳八二员外>> 

江州重别薛六柳八二员外。 逢君穆陵路，匹马向桑干。楚国苍山古，幽州白日寒。 刘长卿。  <<穆陵关北逢人归渔阳>> 

穆陵关北逢人归渔阳。 孤城向水闭，独鸟背人飞。 刘长卿。  <<余干旅舍>> 

余干旅舍。 渡口月初上，邻家渔未归。 刘长卿。  <<余干旅舍>> 

余干旅舍。 悠然倚孤棹，却忆卧中林。江草将归远，湘山独往深。 刘长卿。  <<送道标上人归南岳>> 

送道标上人归南岳。 白云留不住，渌水去无心。衡岳千峰乱，禅房何处寻。 刘长卿。  <<送道标上人归南岳>> 

