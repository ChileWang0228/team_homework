诗人:武元衡
作品数目：178篇
朝代：唐代
诗人简介：武元衡（公元758年-公元815年），唐代诗人、政治家，字伯苍。缑氏人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，...
<<题嘉陵驿>> <<西亭早秋送徐员外>> <<赠歌人·仙歌静转玉箫催>> <<送严侍御>> 
<<送陆书还吴>> <<秋夜寄江南旧游>> <<夕次潘山下>> <<夏日别卢太卿>> 
<<古意·蜀国春与秋>> 

武元衡的诗词全集

题嘉陵驿
武元衡
悠悠风旆绕山川，山驿空蒙雨似烟。
路半嘉陵头已白，蜀门西上更青天。
青天
送严绅游兰溪
武元衡
剡岭穷边海，君游别岭西。暮云秋水阔，寒雨夜猿啼。
地僻秦人少，山多越路迷。萧萧驱匹马，何处是兰溪。
萧萧
夕次潘山下
武元衡
南国独行日，三巴春草齐。漾波归海疾，危栈入云迷。
锦谷岚烟里，刀州晚照西。旅情方浩荡，蜀魄满林啼。
浩荡
长安春望·宿雨净烟霞
武元衡
宿雨净烟霞，春风绽百花。绿杨中禁路，朱戟五侯家。
草色金堤晚，莺声御柳斜。无媒犹未达，应共惜年华。
春风
资圣寺贲法师晚春茶会
武元衡
虚室昼常掩，心源知悟空。禅庭一雨后，莲界万花中。
时节流芳暮，人天此会同。不知方便理，何路出樊笼。
时节
赠道者
武元衡
麻衣如雪一枝梅，笑掩微妆入梦来。
若到越溪逢越女，红莲池里白莲开。
入梦
秋夜寄江南旧游
武元衡
寥落九秋晚，端忧时物残。隔林萤影度，出禁漏声寒。
愁雨洞房掩，孤灯遥夜阑。怀贤梦南国，兴尽水漫漫。
洞房
西亭早秋送徐员外
武元衡
鼎铉辞台座，麾幢领益州。曲池连月晓，横角满城秋。
有美皇华使，曾同白社游。今年重相见，偏觉艳歌愁。
满城
夏日对雨寄朱放拾遗
武元衡
才非谷永传，无意谒王侯。小暑金将伏，微凉麦正秋。
远山欹枕见，暮雨闭门愁。更忆东林寺，诗家第一流。
王侯
山中月夜寄朱张二舍人
武元衡
午夜更漏里，九重霄汉间。月华云阙迥，秋色凤池闲。
御锦通清禁，天书出暗关。嵇康不求达，终岁在空山。
天书
送冯谏议赴河北宣慰
武元衡
汉代衣冠盛，尧年雨露多。恩荣辞紫禁，冰雪渡黄河。
待诏孤城启，宣风万岁和。今宵燕分野，应见使星过。
分野
春兴
武元衡
杨柳阴阴细雨晴，残花落尽见流莺。
春风一夜吹香梦，梦逐春风到洛城。
春风
题故蔡国公主九华观上池院
武元衡
朱门临九衢，云木蔼仙居。曲沼天波接，层台凤舞余。
曙烟深碧筱，香露湿红蕖。瑶瑟含风韵，纱窗积翠虚。
秦楼今寂寞，真界竟何如。不与蓬瀛异，迢迢远玉除。...
寂寞
行路难·几度美人来照影
武元衡
君不见道傍废井傍开花，原是昔年骄贵家。
几度美人来照影，濯纤笑引银瓶绠。风飘雨散今奈何，
绣闼雕甍绿苔多。笙歌鼎沸君莫矜，豪奢未必长多金。
休说编氓朴无耻，至竟终须合天理。...
天理
酬元十二
武元衡
偶寻乌府客，同醉习家池。积雪初迷径，孤云遂失期。
风前劳引领，月下重相思。何必因尊酒，幽心两自知。
引领
送邓州潘使君赴任
武元衡
川陆一都会，旌旗千里舒。虎符中禁授，熊轼上流居。
橘柚金难并，池塘练不如。春风行部日，应驻士元车。
池塘
德宗皇帝挽歌词三首
武元衡
道启轩皇圣，威扬夏禹功。讴歌亭育外，文武盛明中。
日月光连璧，烟尘屏大风。为人祈福处，台树与天通。
圣历□勤政，瑶图庆运长。寿宫开此地，仙驾缈何乡。
风断清笳调，云愁绿旆扬。上...
阊阖
酬严司空荆南见寄
武元衡
金貂再领三公府，玉帐连封万户侯。帘卷青山巫峡晓，
烟开碧树渚宫秋。刘琨坐啸风清塞，谢脁题诗月满楼。
白雪调高歌不得，美人南国翠蛾愁。...
南国
酬李十一尚书西亭暇日书怀见寄十二韵之作
武元衡
鼎铉昔云忝，西南分主忧。烟尘开僰道，旌节护蛮陬。
任重功无立，力微恩未酬。据鞍惭齿发，责帅惧春秋。
高德闻郑履，俭居称晏裘。三刀君入梦，九折我回辀。
时景屡迁易，兹言期退休。方...
清净
秋怀奉寄朱补阙
武元衡
上苑繁霜降，骚人起恨初。白云深陋巷，衰草遍闲居。
暮色秋烟重，寒声牖叶虚。潘生秋思苦，陶令世情疏。
已制归田赋，犹陈谏猎书。不知青琐客，投分竟何如。...
归田
送许著作分司东都
武元衡
瑶瑟激凄响，征鸿翻夕阳。署分刊竹简，书蠹护芸香。
马色关城晓，蝉声驿路长。石渠荣正礼，兰室重元方。
不作经年别，离魂亦暂伤。...
石渠
闻相公三兄小园置宴以元衡寓直因寄上兼呈中书三兄
武元衡
休沐限中禁，家山传胜游。露寒潘省夜，木落庾园秋。
兰菊回幽步，壶觞洽旧俦。位高天禄阁，词异畔牢愁。
孤思琴先觉，驰晖水竞流。明朝不相见，清祀在圜丘。...
先觉
鄂渚送友
武元衡
云帆淼淼巴陵渡，烟树苍苍故郢城。
江上梅花无数落，送君南浦不胜情。
无数
送崔舍人起居
武元衡
赤墀同拜紫泥封，驷牡连征侍九重。
惟有白须张司马，不言名利尚相从。
司马
登阖闾古城
武元衡

登高望远自伤情，柳发花开映古城。
全盛已随流水去，黄鹂空啭旧春声。

流水
山居·身依泉壑将时背
武元衡
身依泉壑将时背，路入烟萝得地深。
终岁不知城郭事，手栽林竹尽成阴。
城郭
汴河闻笳
武元衡
何处金笳月里悲，悠悠边客梦先知。
单于城下关山曲，今日中原总解吹。
关山
赠歌人·仙歌静转玉箫催
武元衡
仙歌静转玉箫催，疑是流莺禁苑来。
他日相思梦巫峡，莫教云雨晦阳台。
阳台
见郭侍郎题壁
武元衡
万里枫江偶问程，青苔壁上故人名。
悠悠身世限南北，一别十年空复情。
南北
送严侍御
武元衡
巴檄故人去，苍苍枫树林。云山千里合，雾雨四时阴。
峡路猿声断，桃源犬吠深。不须贪胜赏，汉节待南侵。
桃源
送陆书还吴
武元衡
君住包山下，何年入帝乡。成名归旧业，叹别见秋光。
橘柚吴洲远，芦花楚水长。我行经此路，京口向云阳。
芦花
夏日别卢太卿
武元衡
汉水清且广，江波渺复深。叶舟烟雨夜，之子别离心。
汀草结春怨，山云连暝阴。年年南北泪，今古共沾襟。
南北
古意·蜀国春与秋
武元衡
蜀国春与秋，岷江朝夕流。长波东接海，万里至扬州。
开门面淮甸，楚俗饶欢宴。舞榭黄金梯，歌楼白云面。
荡子未言归，池塘月如练。...
黄金
旬假南亭寄熊郎中
武元衡
旬休屏戎事，凉雨北窗眠。江城一夜雨，万里绕山川。
草木散幽气，池塘鸣早蝉。妍芳落春后，旅思生秋前。
红槿粲庭艳，绿蒲繁渚烟。行歌独谣酌，坐发朱丝弦。
哀玉不可扣，华烛徒湛然。闻...
丝弦
晨兴寄赠窦使君
武元衡
江陵岁方晏，晨起眄庭柯。白露伤红叶，清风断绿萝。
徇时真气索，念远怀忧多。夙昔乐山意，纵横南浦波。
有美婵娟子，百虑攒双蛾。缄情郁不舒，幽行骈复罗。
为予歌苦寒，酌酒朱颜酡。世...
婵娟
秋日对酒
武元衡
行年过始衰，秋至独先悲。事往怜神魄，感深滋涕洟。
百忧纷在虑，一醉兀无思。宝瑟拂尘匣，徽音凝朱丝。
幽圃蕙兰气，烟窗松桂姿。我乏济时略，杖节抚藩维。
山川大兵后，牢落空城池。惊...
戎马
塞下曲·草枯马蹄轻
武元衡
草枯马蹄轻，角弓劲如石。骄虏初欲来，风尘暗南国。
走檄召都尉，星火剿羌狄。吾身许报主，何暇避锋镝。
白露湿铁衣，半夜待攻击。龙沙早立功，名向燕然勒。...
锋镝
独不见·荆门一柱观
武元衡
荆门一柱观，楚国三休殿。环佩俨神仙，辉光生顾盼。
春风细腰舞，明月高堂宴。梦泽水连云，渚宫花似霰。
俄惊白日晚，始悟炎凉变。别岛异波潮，离鸿分海县。
南北断相闻，叹嗟独不见。...
炎凉
安邑里中秋怀寄高员外
武元衡
原宪素非贫，嵇康自寡欲。守道识通穷，达命齐荣辱。
庭梧变葱茜，篱菊扬芳馥。坠叶翻夕霜，高堂瞬华烛。
况兹寒夜永，复叹流年促。感物思殷勤，怀贤心踯躅。
雄词封禅草，丽句阳春曲。高...
封禅
送唐次·都门去马嘶
武元衡
都门去马嘶，灞水春流浅。
青槐驿路长，白日离尊晚。
望望烟景微，草色行人远。
白日
秋夜雨中怀友
武元衡
庭空雨鸣骄，天寒雁啼苦。
青灯淡吐光，白发悄无语。
几年不与联床吟，君方客吴我犹楚。
苍蝇
望夫石·佳名望夫处
武元衡
佳名望夫处，苔藓封孤石。
万里水连天，巴江暮云碧。
湘妃泣下竹成斑，子规夜啼江树白。
子规
长相思·陇云愁
武元衡
长相思，陇云愁，单于台上望伊州。雁书绝，蝉鬓秋。
行人天一畔，暮雨海西头。殷勤大河水，东注不还流。
海西
出塞作·夙驾逾人境
武元衡
夙驾逾人境，长驱出塞垣。边风引去骑，胡沙拂征辕。
奏笳山月白，结阵瘴云昏。虽云风景异华夏，
亦喜地理通楼烦。白羽矢飞先火炮，黄金甲耀夺朝暾。
要须洒扫龙沙净，归谒明光一报恩。...
黄金
桃源行送友
武元衡
武陵川径入幽遐，中有鸡犬秦人家，家傍流水多桃花。
桃花两边种来久，流水一通何时有。垂条落蕊暗春风，
夹岸芳菲至山口。岁岁年年能寂寥，林下青苔日为厚。
时有仙鸟来衔花，曾无世人...
流水
长安叙怀寄崔十五
武元衡
延首直城西，花飞绿草齐。迢遥隔山水，怅望思游子。
百啭黄鹂细雨中，千条翠柳衡门里。门对长安九衢路，
愁心不惜芳菲度。风尘冉冉秋复春，钟鼓喧喧朝复暮。
汉家宫阙在中天，紫陌朝臣...
公干
兵行褒斜谷作
武元衡
古地接龟沙，边风送征雁。霜明草正腓，峰逼日易晏。
集旅布嵌谷，驱马历层涧。岷河源涉屡，蜀甸途行惯。
矢橐弧室岂领军，儋爵食禄由从宦。注意奏凯赴都畿，
速令提兵还石阪。三川顿使...
注意
送徐员外还京
武元衡
九折朱轮动，三巴白露生。蕙兰秋意晚，关塞别魂惊。
宝瑟连宵怨，金罍尽醉倾。旄头星未落，分手辘轳鸣。
分手
送柳郎中裴起居
武元衡
沱江水绿波，喧鸟去乔柯。南浦别离处，东风兰杜多。
长亭春婉娩，层汉路蹉跎。会有归朝日，班超奈老何。
蹉跎
八月十五酬从兄常望月有怀
武元衡
坐爱圆景满，况兹秋夜长。寒光生露草，夕韵出风篁。
地远惊金奏，天高失雁行。如何北楼望，不得共池塘。

武元衡的诗词名句全集
麻衣如雪一枝梅，笑掩微妆入梦来。 武元衡。  <<赠道者>> 

赠道者。 春风一夜吹香梦，梦逐春风到洛城。 武元衡。  <<春兴>> 

春兴。 杨柳阴阴细雨晴，残花落尽见流莺。 武元衡。  <<春兴>> 

春兴。 若到越溪逢越女，红莲池里白莲开。 武元衡。  <<赠道者>> 

赠道者。 路半嘉陵头已白，蜀门西上更青天。 武元衡。  <<题嘉陵驿>> 

题嘉陵驿。 悠悠风旆绕山川，山驿空蒙雨似烟。 武元衡。  <<题嘉陵驿>> 

