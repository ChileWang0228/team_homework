诗人:家之巽
作品数目：10篇
朝代：宋代
诗人简介：家之巽，字志行，眉州（今四川眉山）人。理宗景定间为建康制置司干官（《景定建康志》卷二五）。后通判临安府（《咸淳临安志》卷五○）。今录诗十首。...
<<福胜院·三过山中寺>> <<艮山阁·乐山仁者寂不动>> <<艮山阁·一丘兀硉苍虬住>> <<和三贤堂诗>> 
<<和三贤堂诗·谁称三老作三山>> <<定林寺·山人当日济时艰>> <<定林寺·功名良苦赋归欤>> <<定林寺·十载浮云几变更>> 
<<定林寺·六籍工夫四海名>> 

家之巽的诗词全集

艮山阁·一丘兀硉苍虬住
家之巽
一丘兀硉苍虬住，四面森严阵马齐。
却笑白云无定相，长时逐雨过前溪。
四面
定林寺·功名良苦赋归欤
家之巽
功名良苦赋归欤，两鬓霜花百念枯。
钟鼎楼台浑一梦，数间茅屋亦浮屠。
楼台
福胜院·三过山中寺
家之巽
三过山中寺，劳生有底忙。
梵书虫蠹纸，佛界燕巢梁。
晓日光明藏，野花知见香。
丰碑如会意，读罢更彷徨。
日光
艮山阁·乐山仁者寂不动
家之巽
乐山仁者寂不动，面壁老胡机械深。
艮背行庭无别义，佛心即是伏羲心。
乐山
和三贤堂诗
家之巽
孤峰落魄一诗人，白傅何曾号直臣。
较似眉山敢山传，并祠浙水恐诬神。
人非伦拟终非偶，论贵平和不贵新。
争似独尊元佑学，高堂正笏更垂绅。...
高堂
和三贤堂诗·谁称三老作三山
家之巽
谁称三老作三山，夫子宁居季孟间。
骆厩侍人多媿色，鳖头处士若为攀。
辞草小技应閒事，节义千年真大闲。
何似眉山专一壑，九京贤圣尽欢颜。...
眉山
定林寺·山人当日济时艰
家之巽
山人当日济时艰，要把唐虞作样看。
奏罢箫韶无凤至，空教猿鹤怨盟寒。
定林寺·十载浮云几变更
家之巽
十载浮云几变更，归来钟阜碧嶙峋。
早知山色无今古，只与青山作主人。
浮云
定林寺·六籍工夫四海名
家之巽
六籍工夫四海名，太平底事竟沉沉。
裕陵一去何年再，长使时贤泪满襟。
时贤
定林寺·老屋三门山径幽
家之巽
老屋三门山径幽，中藏无限古今愁。
新诗吟罢春云合，塔里金仙笑点头。

家之巽的诗词名句全集
