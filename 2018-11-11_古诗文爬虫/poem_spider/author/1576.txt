诗人:吴肜
作品数目：4篇
朝代：明代
诗人简介：吴肜，字质斋，嘉兴人。景泰（1450～1456）间入赀为浙江都司经历。能书真、隶大字。善吟咏，多吊古伤今之作，有《避庵集》。...
<<峡口晚泊>> <<峡口晚泊·翠壁隐残照>> <<峡口晚泊·日落潭水绿>> <<峡口晚泊·江烟敛初夕>> 


吴肜的诗词全集

峡口晚泊
吴肜
川路渺无际，扬帆溯流波。
征人叹迟暮，舟子方笑歌。
去去日将夕，维舟松上萝。
坐啸微雨歇，洲渚落花多。
扬帆
峡口晚泊·翠壁隐残照
吴肜
翠壁隐残照，沧洲生夕阴。
鸥鸟忽飞去，幽幽春水深。
涉险念先训，观风推圣心。
功名觉迟暮，萧飒二毛侵。
观风
峡口晚泊·日落潭水绿
吴肜
日落潭水绿，松间闻子规。
征途一万里，江月每相随。
王事有程度，人心多险巇。
周询庶有济，驱涉不知疲。
子规
峡口晚泊·江烟敛初夕
吴肜
江烟敛初夕，华月入我舟。
坐久风露集，微寒侵敝裘。
戍鼓动边思，棹歌萦客愁。
渐闻湍响急，度峡是归州。

吴肜的诗词名句全集
