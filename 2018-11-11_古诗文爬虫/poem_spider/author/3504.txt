诗人:释文兆
作品数目：12篇
朝代：宋代
诗人简介：释文兆，闽（今福建）人（《湘山野录》卷中）。一作南越人。九僧之一（《清波杂志》卷一一）。今录诗十四首。...
<<莎庭·苒苒從莎长>> <<送简长师之洛>> <<送史馆李学士任和州>> <<送惟凤师之终南>> 
<<送宇昭师>> <<幽圃·远与村桥接>> <<赠天柱山昕禅老>> <<宿西山精舍>> 
<<《巴峡闻猿>> 

释文兆的诗词全集

送惟凤师之终南
释文兆
终南关内见，寒翠叠空虚。
明代谁招隐，深秋自卜居。
宵晴吟洞月，日晓饭溪蔬。
此后嫌名出，应无入阙书。
空虚
莎庭·苒苒從莎长
释文兆
苒苒從莎长，凄凉雨乍晴。
穷秋间客步，落日乱蛩鸣。
近接苔阶迥，遥连竹径平。
杖痕兼鹤迹，来往自從横。
凄凉
送简长师之洛
释文兆
动静非常态，超然西去心。
水期经洛听，云约到嵩吟。
斋访烟村远，禅依竹寺深。
祇应风雅道，相府是知音。
知音
送史馆李学士任和州
释文兆
事主惟公直，承恩赴历阳。
舟浮淮水远，路绕楚山长。
馆谒僧侵月，郊迎吏蹋霜。
下车难久滞，飞诏即徵黄。
学士
送宇昭师
释文兆
相见又相别，无言感倍兴。
诸峰微下雪，一路独行僧。
午饭烟村磬，宵吟石屋灯。
他方人请住，又得继南能。
午饭
幽圃·远与村桥接
释文兆
远与村桥接，深春积雨时。
兰芳人未采，花发蝶先知。
草密封间径，林疏露短篱。
别来锄久废，身老恨归迟。
先知
赠天柱山昕禅老
释文兆
几年天柱居，韬光外浮世。
禅心混沌先，诗思云霞际。
山雪涤茶鐺，谿泉濯祖毳。
富德鄙利徒，贵道轻权势。
竹牖晴长开，松扉夜不闭。
霜严庭树萎，雨暴龛灯翳。
红叶遇寒烧，白头逢暖剃。...
红叶
宿西山精舍
释文兆
西山乘兴宿，静称寂寥心。
一径杉松老，三更雨雪深。
草堂僧语息，云阁磬声沈。
未遂长栖此，双峰晓街寻。
双峰
《巴峡闻猿
释文兆
倚棹望云际，寥寥出峡清。
心如无一事，愁不在三声。
带露诸峰迥，悬空片月明。
何人同此听，彻晓得诗成。
悬空
吊屈原呈王内翰
释文兆
抱清谁可群，委质在湘濆。
今日不同楚，无人更似君。
沧波沈夜魄，古庙聚寒云。
吊罢踟蹰处，渔歌忍独闻。
渔歌
寄行肇上人
释文兆

诗禅同所尚，邂逅在长安。
为客间相似，趋时懒一般。
分题秋阁迥，对坐夜堂寒。
未遂归山计,流年鬓已干。

流年
江上书怀寄希昼
释文兆
扁舟宿江上，眽眽兴何穷。
吴楚十年客，蒹葭一夜风。
东林秋信断，南越石房空。
向此都忘寐，君应与我同。

释文兆的诗词名句全集
