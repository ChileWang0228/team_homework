诗人:李鸣鹤
作品数目：5篇
朝代：明代
诗人简介：李鸣鹤，（1587-1626）字无声，号绣林，明代作曲家，金陵人。万历四十七年进士。先为刑部主事，后任工部主事。在任间，他秉持朝纲，制约宦官扰政。崇祯十年，他与朝官万燝一起检举揭...
<<杂兴·朱阳媚初夏>> <<秋思·烛暗夜已深>> <<山居·石洞幽回处>> <<山居·石壁日初上>> 
<<题画美人·一夜春风发>> 

李鸣鹤的诗词全集

山居·石壁日初上
李鸣鹤
石壁日初上，春山风乍晴。
偶随黄犊出，闲傍绿溪行。
幽鸟淡无语，落花如有声。
回看飞瀑下，树杪白云生。
杂兴·朱阳媚初夏
李鸣鹤
朱阳媚初夏，庭宇生闲情。
幽禽奏新响，嘉木敷柔荣。
余寒逗春服，浮阴妨昼晴。
云颓山翠重，雨过林香清。
独步还独坐，取适夫何营。
兴至发高咏，澹然心自平。...
独步
山居·石洞幽回处
李鸣鹤
石洞幽回处，深林下鹿群。
溪喧前夜雨，鸟语半山云。
树暗闻岚气，岩明见溜文。
藤花照潭水，风日共纷纷。
纷纷
秋思·烛暗夜已深
李鸣鹤
烛暗夜已深，秋虫竞相语。
惊风洒蕉叶，冷露散如雨。
奈此留滞客，愁绪不可数。
白发日以繁，青山渺何许。
愁绪
题画美人·一夜春风发
李鸣鹤
一夜春风发，芳心不自持。
侵晨携女伴，花下对弹棋。

李鸣鹤的诗词名句全集
