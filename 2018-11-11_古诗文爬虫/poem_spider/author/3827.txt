诗人:柴望
作品数目：75篇
朝代：宋代
诗人简介：柴望（1212-1280）字仲山，号秋堂，江山人。南宋嘉熙四年(1240)为太学上舍，供职中书省。德祐二年(1276)，陆秀夫等拥撤退到福州的宋恭帝之弟赵昰为帝，改年号景炎，继续抗元。望...
<<齐天乐·青青杨柳丝丝雨>> <<诏许出狱呈京尹节斋赵公>> <<送朱南山开蜀阃>> <<石头城和王宁翁韵>> 
<<重到都门俲辘轳体>> <<月夜溪庄访旧>> <<戒珠寺右军宅>> <<和通判弟随亨书感韵>> 
<<和周居易见寄韵>> 

柴望的诗词全集

齐天乐·青青杨柳丝丝雨
柴望
青青杨柳丝丝雨，他乡又逢寒食。几度刘郎，当年曼倩，迢递水村烟驿。寻踪访迹。正马上相逢，杏花狼藉。惟有沙边，旧时鸥鹭似相识。
天涯流浪最久，十年何所事，幽愫历历。换字鹅归，看梅鹤...
流浪
上忠斋丞相·世事篙人一叶舟
柴望
世事篙人一叶舟，长歌短棹发中流。
今朝正得东风便，才是西风便转头。
东风
念奴娇·匆匆别去
柴望
匆匆别去，算别来、又是几番春暮。酒债不偿还似可，负了若干吟句。渭北春天，江南夜雨，总是伤情处。黯然消歇，绿杨一阵莺语。
空记十载嬉游，如今蓦地，两处成离阻。纵是相逢天涯路，难觅...
相逢
念奴娇·登高回首
柴望
登高回首，叹山河国破，於今何有。台上金仙空已去，零落逋梅苏柳。双塔飞云，六桥流水，风景还依旧。凤笙龙管，何人肠断重奏。
闻道凝碧池边，宫槐叶落，舞马衔杯酒。旧恨春风吹不断，新恨重...
春风
摸鱼儿·问长江
柴望
问长江、几分秋色，三分浑在烟雨。何人折尽丝丝柳，此日送君南浦。帆且驻。试说著、羊裘钓雪今何许。鱼虾自舞。但一舸芦花，数声霜笛，鸥鹭自来去。
年年事，流水朝朝暮暮。天涯长叹...
天涯
上忠斋丞相·九陌红尘扑帽纱
柴望
九陌红尘扑帽纱，囊书几度进官家。
近来不甚知时事，只是栽桑不种花。
时事
重题黄鹤楼·自从崔颢题诗后
柴望
自从崔颢题诗后，更有何人吊祢衡。
芳草不知鹦鹉恨，晴天惟见汉阳城。
楼头月落酒方醒，岸口风高雁正鸣。
五百年前黄鹤去，閒寻鸥鹭订诗盟。...
口风
诏许出狱呈京尹节斋赵公
柴望
臣子狂愚献直言，圣明宽大度如天。
十封应诏皆焚藁，一片忧时只似弦。
数象逢丁阳九厄，元龟为鉴后千年。
今朝有旨从天下，不到长沙到席前。...
长沙
送朱南山开蜀阃
柴望
殿上传宣内引官，一封历历奏忠肝。
八千里路先声至，百万都人夹道观。
节度晋公先授钺，淮阴韩信旧登坛。
擎天正要中流柱，莫拟人间蜀道难。...
淮阴
石头城和王宁翁韵
柴望
怀乡吊古易伤心，绝顶危亭共客临。
朝市曾经兵火后，山川转觉树云深。
百年歌舞空台沼，六代豪华漫陆沉。
惟有乱鸦归去晚，夕阳无限暮城阴。...
豪华
重到都门俲辘轳体
柴望
两年不作京华梦，重到湖山事已非。
柳外晚风寒食节，花间天气雨晴时。
阑干独凭莺飞去，帘幕低垂燕未归。
欲托焦桐理心事，满庭芳草又斜晖。...
斜晖
月夜溪庄访旧
柴望
山山明月路，何处认梅花。
石色冷如水，溪流白似沙。
清吟幽客梦，华发故人家。
相见即归去，已应河汉斜。
华发
戒珠寺右军宅
柴望
苍树寒烟两渺茫，后来谁此吊兴亡。
晋朝风物今流水，萧寺钟声几夕阳。
话燕梁空春雨急，爱鹅人去暮山长。
学书弟子知何在，风过池塘墨尚香。...
池塘
和通判弟随亨书感韵
柴望
风沙万里梦堪惊，地老天荒只此情。
世上但知王蠋义，人间惟有伯夷清。
堂前归燕春何处，花外啼鹃月几更。
莫话凄凉当日事，剑歌泪尽血沾缨。...
凄凉
和周居易见寄韵
柴望
十年为客上长安，人指冰山不会寒。
开口尽言投老易，到头只是挂冠难。
低栖屋宇居常稳，巧小园池坐尽宽。
别有前溪鱼可钓，也须栽竹傍栏干。...
屋宇
富春严子陵祠
柴望
桑田何处海漫漫，耕垄传闻建武间。
真主不缘符白水，先生安可饭青山。
至今衰草遗寒烧，此日秋江起暮鹇。
万里崎岖祠下路，不知行役几人閒。...
崎岖
呈中书权直程沧洲
柴望
玉旨传宣夜直扉，制麻侵晓进呈归。
三槐龙影连青琐，千柳莺声度紫薇。
袖惹炉香飘雾霭，砚传盘露映旌旗。
承恩更赐金莲炬，犹胜清光太乙藜。...
旌旗
别永嘉使君赵致轩
柴望
一番出处计何如，流泊中川不为渔。
落日凄凉秋老矣，西风浩荡客归欤。
吟成白发逢知己，费尽黄金买古书。
明发灞灞桥上路，藉君帆力更吹嘘。...
黄金
懒归阁·溪流回合逗方池
柴望
溪流回合逗方池，轩槛前临面翠微。
紫陌红尘行不顾，白云青嶂坐忘归。
方荣即隐谁能继，未老休官世所稀。
我昔凌云登阁会，主翁留饮见蟾晖。...
凌云
送监丞弟元亨参江陵阃
柴望
北虏才闻郭子仪，上流决有退师期。
诸公但酾临江酒，老子只围别墅棋。
露布夜传诛鞑靼，蜡丸便递破符离。
书生已办平淮表，先寄鹡鴒原上诗。...
鞑靼
灵芝寺别祖席诸友
柴望
落日寒城暮雨余，满斟离酒意何如。
见妻还指张仪舌，痛国谁怜贾谊书。
羸马病僮旋僱倩，寺禽山獠亦欷嘘。
长安可是深居处，更向深山深处居。...
深山
阳关三叠·西风吹鬓
柴望
西风吹鬓，残发早星星。叹故国斜阳，断桥流水，荣悴本无凭。但朝朝、才雨又晴。人生飘聚等浮萍。谁知桃叶，千古是离情。正无奈、黯黯离情。渡头烟暝，愁杀渡江人。
伤情处，送君且待江...
斜阳
塞下行赠韦士颍归鄂渚上江陵谒阃相
柴望
长安二月春正浓，长江二月风正急。
城头杨柳雪絮飞，道傍黏雨沱潦湿。
邯郸谁家侠少年，上马意气挥金鞭，
下马扫笔大如椽。兴来一石未能醉，
剧饮数斗口流涎。玉山跌倒扶未起，
金鞭留...
长江
越王勾践墓
柴望
秦望山头自夕阳，伤心谁复赋凄凉。
今人不见亡吴事，故墓犹传霸越乡。
雨打乱花迷复道，鸟翻黄叶下宫墙。
登临莫向高台望，烟树中原正渺茫。...
翻黄
桂枝香·今宵月色
柴望
今宵月色。叹暗水流花，年事非昨。潇洒江南似画，舞枫飘柞。谁家又唱江南曲，一番听、一番离索。孤鸿飞去，残霞落尽，怨深难托。
又肠断、丁香画雀。记牡丹时候，归燕帘幕。梦里襄王，想...
江南
摸鱼儿·这情怀
柴望
这情怀、怎生消遣。思量只是凄怨。一春长为花和柳，风雨又还零乱。君试看。便杜牧风流，也则肠先断。更深漏短。更听得杜宇，一声声切，流水画桥畔。
人间世，本只阴晴易换。斜阳衰草...
斜阳
摸鱼儿·便无他
柴望
便无他、杜鹃催去，匆匆春事能几。看来不见春归路，飞絮又随流水。留也是。怎禁得、东风红紫还飘坠。天涯万里。怅燕子人家，沈沈夜雨，添得断肠泪。
嬉游事。早觉相如倦矣。谢娘庭...
依旧
贺新郎·满酌西湖酒
柴望
满酌西湖酒。觉湖山、依然未老，游人如旧。数过清明才六日，欲暖未晴时候。正画舫、春明波透。记得名园曾驻马，锦鞍鞯、浅映堤桥柳。寻胜赏，重回首。
不妨旋摘枝头有。喜青青、垂...
和羹
祝英台近·小船儿
柴望
小船儿，双去橹。红湿海棠雨。燕子归时，芳草暗南浦。自从翠袖香消，明珰声断，怕回首、旧寻芳处。
向谁语。可怜金屋无人，冷落凤箫谱。翠入菱花，蛾眉为谁妩。断肠明月天涯，春风海角，恨...
冷落
江心寺·寺比金焦彻夜开
柴望
寺比金焦彻夜开，一山恰似小蓬莱。
塔分两岸波中影，潮长三门石上苔。
遗老为言前日事，上皇曾渡此江来。
中流滚滚英雄恨，输与高僧入定回。...
前日
念奴娇·春来多困
柴望
春来多困，正日移帘影，银屏深闭。唤梦幽禽烟柳外，惊断巫山十二。宿酒初醒，新愁半解，恼得成憔悴。髼鬆云鬓，不忺鸾镜梳洗。
门外满地香风，残梅零乱，玉糁苍苔碎。乍暖乍寒浑莫拟，欲试罗...
天气
齐天乐·凄凄杨柳潇潇雨
柴望
凄凄杨柳潇潇雨，悄窗怎禁滴沥。思里传螀，愁边落雁，多少东吴山色。知他恨极。料为我窗前，强鸣刀尺。竟日西风，那堪无寐更邻笛。
黄花开遍未也，花开应笑我，年少难觅。灞上长安，河边渭...
韶华
满江红·载酒何人
柴望
载酒何人，登临处、沧洲空阔。凭阑外、晴杨两岸，晚烟泼□。水鸟不知梁燕去，溪山半属冬青阁。有小舟、隐约载歌姝，调新曲。
留与去，如何得。风又雨，催行色。共白苹红蓼，好生飘泊。别...
行色
昭阳殿·祸水流来汉火亡
柴望
祸水流来汉火亡，白头宫女恨昭阳。
至今人见飞来燕，犹为君王暗断肠。
断肠
云梦·纪生尚可称皇帝
柴望
纪生尚可称皇帝，韩信何妨作假王。
今日伪游真是伪，只因一蹑误高皇。
真是
越山·吴越山分两岸青
柴望
吴越山分两岸青，遥遥帆影是西兴。
江花历乱如红雨，云树高低似画屏。
钱氏古乡迷鸟道，越王芳草上诸陵。
已知太乙临吴分，晓看祥乌夜看星。...
画屏
宿湖外·懒入城中去
柴望
懒入城中去，来维柳下舟。
空江明月上，残雨夕阳收。
好景多归夜，他乡易得秋。
倚梧吟不尽，樽酒更登楼。
夕阳
苏武·十九年间不辱君
柴望
十九年间不辱君，论功何独后诸臣。
若教倒数凌烟像，也是当时第一人。
子陵台·曾与刘郎共起居
柴望
曾与刘郎共起居，如何不肯受除书。
最怜人笑先生错，正好为官却钓鱼。
正好
送叶若矶之金陵竭信庵
柴望
一片斜阳落渡头，青衫乌帽独登楼。
江流建业三千里，山色淮南数百州。
都督正开羊祜府，谁人得上李膺舟。
此行不为扬州鹤，一字犹堪万户侯。...
万户侯
蕲州别友·客中逢客上夷陵
柴望
客中逢客上夷陵，辗转凄凉睡不成。
无酒送君之远道，有谁吹角向江城。
白发乱生人渐老，青灯相对雨无情。
诘朝共发蕲州路，知到江山更几程。...
相对
奇气楼·此斋全占崧高胜
柴望
此斋全占崧高胜，更尽楼前第一奇。
芳草碧连天水处，数峰青断暮烟时。
山川不逐阴晴换，宇宙閒看岁月移。
琴已懒弹书懒读，一帘花影咏春迟。...
宇宙
沛中歌·秦时日月汉山河
柴望
秦时日月汉山河，家计今谁与仲多。
天子不知天下贵，酒中惟唱沛中歌。
天子
上忠斋丞相·江南江北路迢迢
柴望
江南江北路迢迢，往事东风恨未消。
昨夜杜鹃啼不了，始知春在洛阳桥。
洛阳
山阴兰亭·寂寂山阴事已尘
柴望
寂寂山阴事已尘，至今亭址尚嶙峋。
落花时节朝朝雨，插柳人家处处春。
曲水自流寒食酒，茂林无复永和人。
昭陵茧纸今何在，空有梅花点翠珉。...
永和
山居·老来无一事
柴望
老来无一事，僮与鹤相随。
绕屋疎疎竹，编墙短短篱。
起来花换影，知己睡多时。
莫厌山居寂，山人只自宜。
知己
多景楼·早被垂杨系去舟
柴望
早被垂杨系去舟，五更潮落大江头。
关河北望几千里，淮海南来第一楼。
昔日最多风景处，今人偏动黍离愁。
烟沙澒洞翻苹未，欲倚西风问仲谋。...
风景
中秋待月用弟察推元彪韵
柴望
待月南楼月不明，百年虚负此宵情。
浮阴乱向空中起，圆影偏从塞外清。
江国潇潇凄露气，山城处处动笳声。
何人独抱琵琶坐，泪滴冰弦暗恨生。...
处处
晚望台·治圃我依浮石滩
柴望
治圃我依浮石滩，筑台君占白云山。
三秋一日登临外，百里同风咫尺间。
峰黛阴晴常黯黯，溜琴朝夕自潺潺。
休官谁道何曾见，林下如今两处閒。...
朝夕
长生·武皇何事驾虚空
柴望
武皇何事驾虚空，金阙求仙路未通。
王母不来方士去，茂陵可是广寒宫。

柴望的诗词名句全集
