诗人:王宗贤
作品数目：9篇
朝代：明代
诗人简介：王宗贤，（?-1598)，字淑颜，号省遇，清源城南一人。明万历戊戌（1598)进士，授成都府推官，平反冤狱多起。两次充任同考官，所取皆三巴名士，升户部主事，监督南新仓耗蠹事，挽回损失以万...
<<茶岭·秀钟天柱产灵芝>> <<题漱玉馆>> <<天柱山·擎天一柱出群峰>> <<大涤洞·符札深投进玉函>> 
<<大涤山·穹崇千尺压群峦>> <<舫斋·满船载月归时趣>> <<龙蜕洞·羽人游洞获龙骸>> <<九锁山道中>> 
<<山路口·九锁山深隐洞天>> 

王宗贤的诗词全集

天柱山·擎天一柱出群峰
王宗贤
擎天一柱出群峰，时见真仙隐化中。
瑞应中都成福地，伯元主宰有神功。
 
福地
茶岭·秀钟天柱产灵芝
王宗贤
秀钟天柱产灵芝，造就仙芽发嫩旗。
采向先春烟露里，喊山凤尾岂为奇。
灵芝
题漱玉馆
王宗贤
寓馆欣传漱玉名，泉流古窦响琮琤。
幽窗偃息惊回梦，误听虚檐雨滴声。
大涤洞·符札深投进玉函
王宗贤
符札深投进玉函，琅琅震响穴难探。
隔凡不许游人到，一窦中藏万丈潭。
琅琅
大涤山·穹崇千尺压群峦
王宗贤
穹崇千尺压群峦，终日登临兴未阑。
佳趣清幽尘自涤，升天犹有许君坛。
清幽
舫斋·满船载月归时趣
王宗贤
满船载月归时趣，泛宅浮家避世狂。
趺坐舫斋能静嘿，神驰游宴无何乡。
无何
龙蜕洞·羽人游洞获龙骸
王宗贤
羽人游洞获龙骸，知是鳞潜蜕骨来。
岩穴嵌巉深数丈，惊人蛇虺隔凡才。
九锁山道中
王宗贤
山萦九锁路幽深，古木高森积翠阴。
自是仙家风景异，欣欣杖策步云林。
风景
山路口·九锁山深隐洞天
王宗贤
九锁山深隐洞天，一峰柱耸现云巅。
从兹可达栖真境，透入青霄会众仙。

王宗贤的诗词名句全集
