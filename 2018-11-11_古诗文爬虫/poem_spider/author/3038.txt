诗人:赵肃远
作品数目：7篇
朝代：宋代
诗人简介：赵肃远，茗屿子。与卢祖皋（申之）有唱和（《东甌诗存》卷七）。今录诗七首。
<<赤松观·入门苍翠合>> <<冬夜偕徐敬室自白石归>> <<多景楼·露滴甘泉事已休>> <<双溪寺用张令韵>> 
<<杨妃菊·元是马嵬山下魄>> <<中秋西桥饮酒和卢申之韵>> <<岳王坟·来吊英雄骨尚香>> 

赵肃远的诗词全集

赤松观·入门苍翠合
赵肃远
入门苍翠合，地暖不知冬。
羊化屋头石，鹤归山下松。
溪清云影动，碑老藓痕封。
帝者师何在，清游未许从。
苍翠
冬夜偕徐敬室自白石归
赵肃远
落叶溪边卸小舠，似游赤壁步临皋。
溪声忽静霜将下，山意生寒月正高。
举世梦酣庄氏蝶，此时心在屈平骚。
梅花雅有幽期旧，特地吹香满客袍。...
幽期
多景楼·露滴甘泉事已休
赵肃远
露滴甘泉事已休，欲穷多景漫登楼。
云收北固千帆雨，雁带南淮万里秋。
夜色和愁迷古渡，天风吹恨到神州。
青山尚在英雄老，休说兴亡忆旧游。...
兴亡
双溪寺用张令韵
赵肃远
重来寻野兴，淡月半松林。
一寺俨如昨，双溪清到今。
乱馀僧改貌，秋老客惊心。
自觉身如寄，山林滋味深。
山林
杨妃菊·元是马嵬山下魄
赵肃远
元是马嵬山下魄，脱胎今复对西风。
当时若使三郎见，又自东篱召入宫。
西风
中秋西桥饮酒和卢申之韵
赵肃远
翠苹风起落残红，秋月正圆秋气中。
但怪肩吾轮桂长，未容文举酒樽空。
帆归南浦潮回北，人散西桥斗转东。
乌鹊高飞惊远目，误疑天际有来鸿。...
天际
岳王坟·来吊英雄骨尚香
赵肃远
来吊英雄骨尚香，一抔黄土当封疆。
自从驻跸来吴会，谁更提兵入洛阳。
殡阁有灯秋树暗，隧碑无字雨苔荒。
寒鸦不识当时事，犹恋栖霞噪晓霜。...

赵肃远的诗词名句全集
