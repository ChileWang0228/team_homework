诗人:苏濂
作品数目：5篇
朝代：明代
诗人简介：苏濂，字子川，号鸿石，濮州人，尚书苏祐之子。以荫授鸿胪寺丞，官至鞏昌通判。科场失意，归而著述，凡十余种。工詩，有《伯子集》。成书于嘉靖癸亥（1563），有作者是年自序；崇祯戊寅（16...
<<园居·壮年不遇主>> <<时事·群盗忧方切>> <<寄北山李符卿>> <<绝句·新笋抽林与屋齐>> 
<<游大明湖>> 

苏濂的诗词全集

寄北山李符卿
苏濂
客里逢秋倍忆乡，裁诗遥寄雁南翔。
东山乐事携红袖，西阁才名溢缥囊。
旧雨故人空在望，新丰美酒共谁尝。
犹闻圣主思耆硕，曾问先朝尚玺郎。...
新丰
园居·壮年不遇主
苏濂
壮年不遇主，岁月忽侵寻。
买药到城市，读书随树阴。
窗虚啼鸟近，门掩落花深。
旧日逢方士，曾传戏五禽。
旧日
时事·群盗忧方切
苏濂
群盗忧方切，繁霜况暮春。
封疆谁锁钥，天地渐风尘。
处处鸣弦日，家家望雨人。
时危身尚弃，空有泪沾巾。
暮春
绝句·新笋抽林与屋齐
苏濂
新笋抽林与屋齐，乱红飞过画阑西。
流莺不管春来去，坐向绿阴深处啼。
绝句
游大明湖
苏濂
风物湖中好，家家白板扉。
浮云去水近，返照入林微。
潮落渔矶浅，江寒雁影稀。
晚来砧韵起，是处捣征衣。

苏濂的诗词名句全集
