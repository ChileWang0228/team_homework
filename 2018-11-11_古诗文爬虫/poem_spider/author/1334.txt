诗人:魏允中
作品数目：7篇
朝代：明代
诗人简介：魏允中，（1544-1585）明河南南乐人，字懋权。早年乡试第一，为王世贞所赏识，与顾宪成、刘廷兰并称三解元。万历时与其兄魏允贞、弟魏允孚先后举进士，时称三魏。任太常博士、...
<<和冯员外秋日上陵>> <<去妇词·云雨阳台旧路迷>> <<去妇词·落花飞絮共悠悠>> <<招去妇词·不见流莺空见春>> 
<<招去妇词·佳人一别永相望>> <<陇外寄答李道甫>> <<陇外寄答李道甫·岂意中兴日>> 

魏允中的诗词全集

招去妇词·佳人一别永相望
魏允中
佳人一别永相望，江北江南道路长。
莫上青楼度杨柳，重来朱槛结鸳鸯。
杨柳
陇外寄答李道甫·岂意中兴日
魏允中
岂意中兴日，翻为外补年。
吾兄同去国，何客到离筵。
失足成千里，批鳞下九天。
汉家《东观记》，流涕入新编。
中兴
和冯员外秋日上陵
魏允中
青山一望松楸地，紫禁遥分剑佩行。
断壑有云犹捧日，高陵无树不沾霜。
遗弓欲洒千秋泪，荐食频修八月尝。
<田祀>向来多宠渥，不应西署老冯唐。...
高陵
去妇词·云雨阳台旧路迷
魏允中
云雨阳台旧路迷，千山明月照人啼。
背风纵作孤飞翼，索胜金笼里面栖。
阳台
去妇词·落花飞絮共悠悠
魏允中
落花飞絮共悠悠，怕入东风燕子楼。
为看武陵源里水，断肠东去不西流。
断肠
招去妇词·不见流莺空见春
魏允中
不见流莺空见春，凭谁传语一沾巾。
若怜求友当年意，忍扫蛾眉别嫁人。
陇外寄答李道甫
魏允中
汝已投沙去，余兼出塞行。
升沈非所意，聚散不无惊。
别路交商气，离歌断羽声。
客愁正无赖，陇月向人明。

魏允中的诗词名句全集
