诗人:赵公硕
作品数目：7篇
朝代：宋代
诗人简介：赵公硕，[宋]浚仪（今安徽亳州东南）人。官侍郎，左朝散大夫。工书，赵不息（一一二一至一一八七）所撰宋中兴颂，为其所书。《鹤山集、祁阳县志》...
<<宰余杭游洞霄>> <<庆元四年五月再游>> <<积雨初霁乘兴邀王和叟赵久成二监郡游南山饮>> <<渔家·衡岳夜来雨>> 
<<凌霄花为复上人作>> <<寄圣水照讲师>> <<春山堂·山在画堂西>> 

赵公硕的诗词全集

宰余杭游洞霄
赵公硕
野服萧萧款翠微，虚亭高敞射晴晖。
仙归洞府云烟冷，春入名山笋蕨肥。
缓引壶觞聊自适，暂捐朱墨便忘归。
会须结屋山中住，始悟人閒万事非。...
萧萧
庆元四年五月再游
赵公硕
旧时曾此觅仙缘，一别于今四十年。
白发重来嗟老矣，青山九锁故依然。
肩舆直入松閒路，洗耳还听涧底泉。
幽兴未阑吟未就，半峰斜日下平川。...
平川
积雨初霁乘兴邀王和叟赵久成二监郡游南山饮
赵公硕
云间飞阁倚峥嵘，烟外寒江坠镜清。
绝巘高头惟古木，断崖直下只孤城。
二年谩结巴南恨，万里空县楚客情。
鼓吹不须催我去，夕阳犹傍远山明。...
鼓吹
渔家·衡岳夜来雨
赵公硕
衡岳夜来雨，湘江增绿波。
小舟浮似屋，香草结为簑。
水定见鱼影，夜深闻櫂歌。
悠悠百年内，醒少醉时多。
定见
凌霄花为复上人作
赵公硕
袅袅枯藤浅绛葩，夤缘直上照残霞。
老僧不作依附想，将谓青松自有花。
夤缘
寄圣水照讲师
赵公硕
圣水水深山亦深，寺前三十里清阴。
一僧趺坐松间石，不是安禅定苦吟。
趺坐
春山堂·山在画堂西
赵公硕
山在画堂西，钩帘静对时。
林高日落早，巷僻客来迟。
抱病独不饮，爱闲君所知。
阶前碧梧叶，片片可题诗。

赵公硕的诗词名句全集
