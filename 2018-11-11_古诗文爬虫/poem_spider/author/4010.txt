诗人:黄公度
作品数目：344篇
朝代：宋代
诗人简介：黄公度（1109-1156）字师宪，号知稼翁，莆田人。绍兴八年进士第一，签书平海军节度判官。后被秦桧诬陷，罢归。除秘书省正字，罢为主管台州崇道观。十九年，差通判肇庆府，摄知南恩...
<<岳阳楼·后乐先忧记饱观>> <<见寄·山林往不返>> <<感旧·何用咄咄愁书空>> <<题诗口铺·一水曳修带>> 
<<挽顾德将别驾>> <<至日题江山驿>> <<戏集老杜句再和>> <<午睡起得富沙信>> 
<<仙霞道中阻雨>> 

黄公度的诗词全集

乙亥岁除渔梁村
黄公度
年来似觉道途熟，老去空更岁月频。爆竹一声乡梦破，残灯永夜客愁新。云容山意商量雪，柳眼桃腮领略春。想得在家小儿女，地炉相对说行人。...
岁除
菩萨蛮·高楼目断南来翼
黄公度
高楼目断南来翼。玉人依旧无消息。愁绪促眉端。不随衣带宽。萋萋天外草。何处春归早。无语凭栏杆。竹声生暮寒。
菩萨
岳阳楼·后乐先忧记饱观
黄公度
后乐先忧记饱观，兹楼今始得凭栏。吐吞五水波涛阔，出纳三光境界宽。黄帝乐声喧广宙，湘君山影浸晴澜。江山何独助张说，收拾清晖上笔端。...
岳阳
题诗口铺·一水曳修带
黄公度
一水曳修带，千山罗峻屏。客怀今古泪，人世短长亭。岁月身将老，功名梦未醒。长卿倦游久，归思满岩扃。
功名
仙霞道中阻雨
黄公度
薄墓雨霏霏，归心恨不飞。客程三日阻，家舍半年违。涧涩水争道，山空云触衣。凭谁洗光手，取出太阳辉。
阻雨
见寄·山林往不返
黄公度
山林往不返，朝市去无回。能乐穷通者，真知出处哉。次山称漫仕，彭泽赋归来。堪笑胁肩子，相从不待媒。
山林
感旧·何用咄咄愁书空
黄公度
何用咄咄愁书空，何用鼎食鸣金钟。流行坎止随所值，穮蓘不忧年不逢。金钗困懒海棠睡，玉斝淋漓琥珀浓。安能辛勤链石髓，苦学成周人姓邛。...
咄咄
悲秋·万里西风入晚扉
黄公度
万里西风入晚扉，高斋怅望独移时。迢迢别浦帆双去，漠漠平芜天四垂。雨意欲晴山鸟乐，寒声初到井梧知。丈夫感慨关时事，不学楚人儿女悲。...
西风
挽顾德将别驾
黄公度
襟怀渊海浩难量，仕路恩威见弛张。剧邑蒲鞭闲累月，潢池血剑萧如霜。朱门绝迹心常泰，银艾横腰鬓未苍。学不康时年半百，可怜天道竟茫茫。...
朱门
至日题江山驿
黄公度
客里萍蓬愧此身，天涯风俗对兹辰。云容山意商量雪，梅蕾葭灰漏洩春。岁晚旅怀元自恶，夜长归梦为谁频。遥怜儿女团乐处，应念江山飘泊人。...
江山
惜别行送林梅卿赴阙
黄公度
刺桐城边桐叶飞，刺桐城外行人稀。客来别我有所适，问客此去何当归。林卿妙龄才秀发，胸中万卷涌溟渤。家声合沓盖九州，里第嶙峋表双阙。劫来试吏天南方，骥絷焉能骋所长。梅仙脱身东...
惜别
眼儿媚·一枝雪里冷光浮
黄公度
一枝雪里冷光浮。空自许清流。如今憔悴，蛮烟瘴雨，谁肯寻搜。昔年曾共孤芳醉，争插玉钗头。天涯幸有，惜花人在，杯酒相酬。...
冷光
朝中措·屑瑶飘絮满层空
黄公度
屑瑶飘絮满层空。人在广寒宫。已觉楼台改观，渐看桃李春融。一城和气，宾筵不夜，舞态回风。正是为霖手段，南来先做年丰。...
手段
挽林惠州深父
黄公度
昭代轻辞禄，高堂乐击鲜。庆馀黄雀报，梦契白鸡年。酹酒生刍外，归魂宿草边。伤生耆旧尽，执绋涕潸然。
惠州
赴广东·石门酌水赋新诗
黄公度
石门酌水赋新诗，旧事曾闻吴隐之。习习清风化贪懦，不图今见古齐夷。
新诗
戏集老杜句再和
黄公度
背堂资僻远，要路亦高深。未负幽栖志，回看不住心。寒花隐乱草，飞鸟度层阴。独绕荒斋径，新诗近玉琴。
新诗
午睡起得富沙信
黄公度
闲处工夫要破除，茅堂一枕黑甜馀。漆园栩栩看成蝶，边笥便便旧贮书。扫尽机心还罔象，了无行迹便华胥。故人千里能知我，远寄月团供燕居。...
午睡
鸟影度寒塘
黄公度
秋色满潇湘，天寒玄鸟忙。数声离叠嶂，片影度横塘。风翮抟寥廊，烟踪入渺茫。乍随萍荇没，还共水云长。冷浸千寻碧，斜侵两岸霜。凝眸西塞远，疏点带残阳。...
残阳
喜雨·皇天啬甘泽
黄公度
皇天啬甘泽，为农生理休。哀哉桑麻瘁，得意蓬蒿稠。一夜溜檐雨，晓屋喧鸣鸠。惊涛注空壑，秀色溢平畴。田舍无宿储，及此宽百忧。陌上谁家郎，惟恐阻春游。...
喜雨
贺孙使君·文宿动三吴
黄公度
文宿动三吴，于门应大儒。中秋寒律近，九叶瑞蓂敷。锦被栖郎舍，朱幡镇海隅。金鳌淹从橐，铜虎暂分符。德荫纷桃李，仁风暖绔襦。祝公椿寿永，千岁赞萝图。...
三吴
满庭芳·枫岭摇丹
黄公度
枫岭摇丹，梧阶飘冷，一天风露惊秋。数丛篱下，滴滴晓香浮。不趁桃红李白，堪匹配、梅淡兰幽。孤芳晚，狂蜂戏蝶，长负岁寒愁。年年，重九日，龙山高会，彭泽清流。向尊前一笑，未觉淹留。况有甘...
淹留
千秋岁·郁葱佳气
黄公度
郁葱佳气。天降麒麟瑞。回首处，江城外。一麾遗爱在，万口欢声沸。人乍远，危楼目断天无际。五马徘徊地。春色随归旆。寿水绿，壶山翠。风轻香篆直，日暖歌喉脆。椒觞举，人人尽祝千秋岁...
水绿
早春红梅盛开有感
黄公度
少年桃李竞青春，回顾寒梅已丈人。强欲施朱追俗好，谁知翻是失天真。
盛开
和咏陈贤良华表
黄公度
千年鹤表映溪滨，一代鸿文动至尊。仕路低徊唐老杜，才名合沓汉公孙。家风不减太丘令，盛事何如通德门。肯把浮荣衒流俗，欲遗典则到仍昆。...
华表
别吕守·涉猎愧醇儒
黄公度
涉猎愧醇儒，南州入幕初。力疲三尺法，尘满一床书。不有刘宽恕，何堪阮籍疏。才微甘冗长，感激辱吹嘘。
涉猎
春日书怀·才薄难任家国忧
黄公度
才薄难任家国忧，年衰未免稻粱谋。权门虽好羞摇尾，世路多猜敢转喉。是处溪山可藏拙，何人庭院许寻幽。便须火急营春事，九十韵光一半休。...
庭院
试院中蒙相君惠茶和钱教授韵
黄公度
误向文闱齿缙绅，相君分赐壑源春。穷搜千卷非吾事，满引一杯如故人。无复睡魔能偃蹇，敢将诗律闹清新。西湖好趁清明约，泉活涓涓火不陈。...
教授
正月晦日寄宋永兄
黄公度
万事萦心空岁月，一分春色已尘埃。檐前雨脚何时断，陌上遨头几日来。寒束幽花如有待，风延啼鸟苦相催。明年此会各南北，趁取官闲共酒杯。...
正月
贺吕守用中
黄公度
紫帽山颠秋色高，刺桐城头风怒号。乾坤冲融忽异态，千里和气生旌旄。昂星之精来瑞世，要令致主唐虞际。骨相诞锺嵩岳灵，风流不泯磻溪裔。怀香握兰今几春，琐闼画省曾弥纶。他年揽辔探...
百年
和汪端中陪府君游东湖
黄公度
汉家虎玺重分铜，銮坡厌直金莲红。海角疮痍烦大手，循良不愧古人风。偃蹇霜风铃阁寂，蒙茸春色圜扉空。为郡风流见前辈，隙日车盖飞城东。鳌首虚亭未泯灭，骚人古意无终穷。香风十里菰...
府君
卜算子·寒透小窗纱
黄公度
寒透小窗纱，漏断人初醒。翡翠屏间拾落钗，背立残釭影。欲去更踟蹰，离恨终难整。陇首流泉不忍闻，月落双溪冷。
窗纱
好事近·湖上送残春
黄公度
湖上送残春，已负别时归约。好在故园桃李，为谁开谁落。还家应是荔支天，浮蚁要人酌。莫把舞裙歌扇，便等闲抛却。
等闲
满庭芳·一径叉分
黄公度
一径叉分，三亭鼎峙，小园别是清幽。曲阑低槛，春色四时留。怪石参差卧虎，长松偃蹇拿虬。携筇晚，风来万里，冷撼一天秋。优游。销永昼，琴尊左右，宾主风流。且偷闲，不妨身在南州。故国归帆...
偷闲
浣溪沙·风送清香过短墙
黄公度
风送清香过短墙。烟笼晚色近修篁。夕阳楼外角声长。欲去还留无限思，轻匀淡抹不成妆。一尊相对月生凉。
清香
有感·不与雪霜分素艳
黄公度
不与雪霜分素艳，却随桃杏竞芳辰。自知孤洁群心妒，故著微红伴早春。
早春
九日·天涯霜露羁离久
黄公度
天涯霜露羁离久，海内风尘归思赊。万里穷途双白鬓，一尊浊酒对黄花。频年奔走哀王粲，落日登临忆孟嘉。绝塞欢娱易萧瑟，悲来忍泪望京华。...
天涯
黄宪生朝·国势巍巍盛
黄公度
国势巍巍盛，时髦衮衮生。云师绵世胄，汉相旧家声。学海波澜阔，神峰冰雪清。天涯逢诞日，目极曲江城。
巍巍
题凉峰·倚杖清秋远
黄公度
倚杖清秋远，弹琴白昼长。笙箫离馆废，云木晚风凉。往事空流水，岿心满夕阳。相逢惜分手，珍重故人觞。
流水
题定光寺·为怜山色好
黄公度
为怜山色好，百里赴幽期。叠嶂生寒早，修林出日迟。年华空晼晚，时事竟艰危。咫尺故园在，题诗有所思。
时事
赴广东·亲舆昔侍角方总
黄公度
亲舆昔侍角方总，使节今持鬓未苍。竹马儿童半相识，分明遗爱在甘棠。
广东
挽陈夫人卓氏·苹藻洁羞遗训在
黄公度
苹藻洁羞遗训在，芝兰奕叶庆源赊。何人诔德须千字，他日冢傍应万家。秋风摧谢忘忧草，古木悲啼反哺鸦。犹忆升堂初跪拜，依然象服俨笄珈。...
遗训
邵监携诗相访用集中闲居韵为谢
黄公度
知君琢句用功深，屹立长城不受侵。纸上云烟惊老眼，笔端风雨起予心。万里初逢谈衮衮，一尊相对树阴阴。斯文入手岂易得，况复逃空喜足音。...
闲居
题七星岩·天上何时落斗星
黄公度
天上何时落斗星，化为巨石罗翠屏。洞拆三叉盘空曲，壁立万仞穿青冥。客寻旧路不知处，龙去千载犹闻腥。欲访仙子问真诀，岩扃寂寂水泠泠。...
泠泠
奉议·弓冶传家学
黄公度
弓冶传家学，才名观国宾。谭经至白首，投老漫青纶。北去曾乘险，南归益自珍。要知超悟处，缥帙有离尘。
传家
奉议·丘壑性所乐
黄公度
丘壑性所乐，诗书老自娱。谭惟听两部，贫不种千奴。岁月柯间蚁，功名水上凫。平生五车读，留得付诸孤。
功名
白沙夜闻滩声
黄公度
错认松负万壑传，又如急雨碎池莲。青灯孤馆元无寐，况复溪声到枕边。
别吕守·自此调元去
黄公度
自此调元去，人今卧辙同。棠阴闽岭外，星传浙江东。四月黄梅雨，千山荔子风。离亭独归处，回首意无穷。
黄梅雨
因成五绝·翻劫解围心有兵
黄公度
翻劫解围心有兵，谋生政要眼双青。已收鹅阵乌巢幕，未放鹰扬鸥满汀。
解围
致爽轩·硕势揖孤峙
黄公度
硕势揖孤峙，交柯藏伯劳。日临公馆寂，人与此轩高。对酒屡中圣，题诗应仆骚。乔林思旧隐，咫尺听风号。
咫尺
庚申元日·茧足度残腊
黄公度
茧足度残腊，回头又一年。文书疏病眼，事业付高眠。盥栉从朝懒，衾绸觉夜便。南聆竞春色，车马日喧阗。

黄公度的诗词名句全集
