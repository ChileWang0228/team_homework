诗人:马愈
作品数目：6篇
朝代：明代
诗人简介：马愈，明代书画家。字抑之，号华发仙人，人号马清痴，嘉定人。其父马轼曾以星占服务于军中，又是著名的院体画家。马愈于明英宗天顺八年（1464年）中甲申科进士，后来官至刑部主事...
<<陆相山房>> <<太湖·太湖何茫茫>> <<罨画溪·溪藤荡微风>> <<张公洞·悬崖泻红泉>> 
<<玉女潭·潭花散清香>> <<次韵沈陶庵题有竹庄诗>> 

马愈的诗词全集

太湖·太湖何茫茫
马愈
太湖何茫茫，一望渺无极。
但见青莲花，峨嵯水中立。
仙人双髻丫，弄影镜光碧。
皎皎山月高，船头几声笛。
皎皎
陆相山房
马愈
陆君真不凡，作相秉枢轴。
归来住颐山，清泉绕茅屋。
空堂俨遗像，夜深萤火触。
时有仙人过，题诗吊幽独。
遗像
罨画溪·溪藤荡微风
马愈
溪藤荡微风，溪水清见底。
照映青藤花，摇摇不能已。
仙人紫绮裘，啸咏溪光里。
慨彼尘俗心，谁能此涓洗。
张公洞·悬崖泻红泉
马愈
悬崖泻红泉，石洞挂钟乳。
仙房碧玉梯，清凉了无暑。
仙人洞口呼，相随看花去。
欲往还自迷，云深不知处。
往还
玉女潭·潭花散清香
马愈
潭花散清香，潭影照眉宇。
不见玉女容，骑鸾杳何去。
丹光罢青红，石屋亦轻举。
惟有菰蒲根，年年自春雨。
清香
次韵沈陶庵题有竹庄诗
马愈
独携《真诰》西林住，便是仙人葛稚川。
一个茅亭修竹里，几声茶臼夕阳边。
闲抄玉子飡秋月，细摘松花酿乳泉。
昨夜梦君高阁上，晓来清思满江烟。...

马愈的诗词名句全集
