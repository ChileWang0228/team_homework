诗人:贺德英
作品数目：7篇
朝代：宋代
诗人简介：贺德英（1238-1252），南宋理宗嘉熙二年生于湘乡焙塘人。贺于淳佑十二年（1252）夭殇，年十四岁，葬于涟滨乡民福村豹谷洞边。邑人请入祀乡贤祠，并在湘乡县城建状元坊。其家乡在...
<<赋雪·谁翦银河水>> <<圣小儿诗>> <<题县厅壁>> <<观音岩·上得马鞍岭>> 
<<龙湫·绝顶龙君宅>> <<天聪洞·混沌何年凿>> <<维摩室·来问维摩室>> 

贺德英的诗词全集

赋雪·谁翦银河水
贺德英
谁翦银河水，飞花出汉霾。
月明人竞往，踏破水晶街。
水晶
圣小儿诗
贺德英
英秀钟河岳，生来号圣儿。
虽云年尚小，不待学而知。
博古通今识，超群迈秀姿。
浩然食牛气，非若聚鱼嬉。
祖莹耽书日，甘罗入相时。
看看头角长，身到凤凰池。...
凤凰
题县厅壁
贺德英
昆明池里跃金鳞，怒目扬鬐不露身。
想是龙门曾点额，至今羞见钓鳌人。
龙门
观音岩·上得马鞍岭
贺德英
上得马鞍岭，奇峰应接频。
遥看孤绝处，分现普陀身。
纳月瓶泉冷，娇春柳黛新。
却疑吴道子，貌出此岩真。
马鞍
龙湫·绝顶龙君宅
贺德英
绝顶龙君宅，深疑与海连。
飞来千丈瀑，下润几桑田。
噀日虹霓壮，随风雪霰圆。
高寒吟未稳，欲去复回旋。
高寒
天聪洞·混沌何年凿
贺德英
混沌何年凿，天聪亦强名。
我疑龙窟宅，人说鬼经营。
梯向岩边接。云从洞里生。
此行顽健甚，脚力十分轻。
经营
维摩室·来问维摩室
贺德英
来问维摩室，因参不二门。
一龛间日月，方丈别乾坤。
风落岩花暖，雨晴山鸟喧。
何当分半席，默坐听潺湲。

贺德英的诗词名句全集
