诗人:崔涂
作品数目：99篇
朝代：唐代
诗人简介：崔涂 [唐] （约公元八八七年前后在世），字礼山，今浙江富春江一带人，唐末诗人，生卒年、生平均不详，约公元八八七年前后在世。唐僖宗光启四年（888）进士，《全唐诗》存其诗1卷。他...
<<孤雁·湘浦离应晚>> <<初渡汉江>> <<过长江贾岛主簿旧厅>> <<夏日书怀寄道友>> 
<<长安逢江南僧>> <<读方干诗因怀别业>> <<秋夕与友人话别>> <<过洛阳故城>> 
<<牛渚夜泊>> 

崔涂的诗词全集

初渡汉江
崔涂
襄阳好向岘亭看，人物萧条值岁阑。
为报习家多置酒，夜来风雪过江寒。
萧条
赤壁怀古·汉室河山鼎势分
崔涂
汉室河山鼎势分，勤王谁肯顾元勋。不知征伐由天子，
唯许英雄共使君。江上战余陵是谷，渡头春在草连云。
分明胜败无寻处，空听渔歌到夕曛。...
渡头
孤雁·几行归塞尽
崔涂
几行归塞尽，念尔独何之。暮雨相呼失，寒塘欲下迟。
渚云低暗度，关月冷相随。未必逢矰缴，孤飞自可疑。
未必
孤雁·湘浦离应晚
崔涂
湘浦离应晚，边城去已孤。如何万里计，只在一枝芦。
迥起波摇楚，寒栖月映蒲。不知天畔侣，何处下平芜。
巴山道中除夜书怀
崔涂
迢递三巴路，羁危万里身。
乱山残雪夜，孤烛异乡春。
渐与骨肉远，转于僮仆亲。
那堪正漂泊，明日岁华新。
骨肉
问卜·承家望一名
崔涂
承家望一名，几欲问君平。自小非无志，何年即有成。
岂能长失路，争忍学归耕。不拟逢昭代，悠悠过此生。
悠悠
东晋·五陵豪侠笑为儒
崔涂
五陵豪侠笑为儒，将为儒生只读书。
看取不成投笔后，谢安功业复何如。
秦国金陵王气全，一龙正道始东迁。
兴亡竟不关人事，虚倚长淮五百年。...
正道
苦吟·朝吟复暮吟
崔涂
朝吟复暮吟，只此望知音。举世轻孤立，何人念苦心。
他乡无旧识，落日羡归禽。况住寒江上，渔家似故林。
落日
秋夕与友人同会
崔涂
章句积微功，星霜二十空。僻应如我少，吟喜得君同。
月上僧归后，诗成客梦中。更闻栖鹤警，清露滴青松。
章句
春日登吴门
崔涂
故国望不见，愁襟难暂开。春潮映杨柳，细雨入楼台。
静少人同到，晴逢雁正来。长安远于日，搔首独徘徊。
长安
秋日犍为道中
崔涂
久客厌岐路，出门吟且悲。平生未到处，落日独行时。
芳草不长绿，故人无重期。那堪更南渡，乡国已天涯。
天涯
读侯道华真人传
崔涂
汉皇轻万乘，方士说三丹。不得修心要，翻知出世难。
茂陵春竟绿，金掌曙空寒。何似先生去，翩翩逐彩鸾。
翩翩
屈原庙·谗胜祸难防
崔涂
谗胜祸难防，沉冤信可伤。本图安楚国，不是怨怀王。
庙古碑无字，洲晴蕙有香。独醒人尚笑，谁与奠椒浆。
沉冤
过长江贾岛主簿旧厅
崔涂
雕琢文章字字精，我经此处倍伤情。身从谪宦方沾禄，
才被槌埋更有声。过县已无曾识吏，到厅空见旧题名。
长江一曲年年水，应为先生万古清。...
题名
夏日书怀寄道友
崔涂
达即匡邦退即耕，是非何足挠平生。终期道向希夷得，
未省心因宠辱惊。峰转暂无当户影，雉飞时有隔林声。
十年惟悟吟诗句，待得中原欲铸兵。...
中原
涧松·寸寸凌霜长劲条
崔涂
寸寸凌霜长劲条，路人犹笑未干霄。
南园桃李虽堪羡，争奈春残又寂寥。
桃李
放鹧鸪·秋入池塘风露微
崔涂
秋入池塘风露微，晓开笼槛看初飞。
满身金翠画不得，无限烟波何处归。
无限
巫山旅别
崔涂
五千里外三年客，十二峰前一望秋。
无限别魂招不得，夕阳西下水东流。
无限
江雨望花
崔涂
细雨满江春水涨，好风留客野梅香。
避秦不是无归意，一度逢花一断肠。
断肠
长安逢江南僧
崔涂
孤云无定踪，忽到又相逢。说尽天涯事，听残上国钟。
问人寻寺僻，乞食过街慵。忆到曾栖处，开门对数峰。
乞食
读方干诗因怀别业
崔涂
把君诗一吟，万里见君心。华发新知少，沧洲旧隐深。
潮冲虚阁上，山入暮窗沉。忆宿高斋夜，庭枝识海禽。
华发
秋夕与友人话别
崔涂
怀君非一夕，此夕倍堪悲。华发犹漂泊，沧洲又别离。
冷禽栖不定，衰叶堕无时。况值干戈隔，相逢未可期。
相逢
过洛阳故城
崔涂
三十世皇都，萧条是霸图。片墙看破尽，遗迹渐应无。
野径通荒苑，高槐映远衢。独吟人不问，清冷自呜呜。
清冷
牛渚夜泊
崔涂
烟老石矶平，袁郎夜泛情。数吟人不遇，千古月空明。
人事年年别，春潮日日生。无因逢谢尚，风物自凄清。
风物
春夕·水流花谢两无情
崔涂
水流花谢两无情，送尽东风过楚城。
胡蝶梦中家万里，子规枝上月三更。
故园书动经年绝，华发春唯满镜生。
自是不归归便得，五湖烟景有谁争。...
华发
秋夕送友人归吴
崔涂
离心醉岂欢，把酒强相宽。世路须求达，还家亦未安。
旅程愁算远，江月坐吟残。莫羡扁舟兴，功成去不难。
扁舟
晚次修路僧
崔涂
平尽不平处，尚嫌功未深。应难将世路，便得称师心。
高鸟下残照，白烟生远林。更闻清磬发，聊喜缓尘襟。
残照
湖外送友人游边
崔涂
我泛潇湘浦，君行指塞云。两乡天外隔，一径渡头分。
雨暗江花老，笳愁陇月曛。不堪来去雁，迢递思离群。
渡头
读段太尉碑
崔涂
愤激计潜成，临危岂顾生。只空持一笏，便欲碎长鲸。
国已酬徽烈，家犹耸义声。不知青史上，谁可计功名。
功名
夕次洛阳道中
崔涂
秋风吹故城，城下独吟行。高树鸟已息，古原人尚耕。
流年川暗度，往事月空明。不复叹岐路，马前尘夜生。
往事
题嵩阳隐者
崔涂
四十年高梦，生涯指一丘。无人同久住，有鹤对冥修。
草杂芝田出，泉和石髓流。更嫌庭树老，疑是世间秋。
世间
友人问卜见招
崔涂
何必问蓍龟，行藏自可期。但逢公道日，即是命通时。
乐善知无厌，操心幸不欺。岂能花下泪，长似去年垂。
去年
江行晚望
崔涂
木落曙江晴，寒郊极望平。孤舟三楚去，万里独吟行。
鸟占横查立，人当故里耕。十年来复去，不觉二毛生。
巫山庙·双黛俨如嚬
崔涂
双黛俨如嚬，应伤故国春。江山非旧主，云雨是前身。
梦觉传词客，灵犹福楚人。不知千载后，何处又为神。
江山
与友人同怀江南别业
崔涂
因君话故国，此夕倍依依。旧业临秋水，何人在钓矶。
浮名如纵得，沧海亦终归。却是风尘里，如何便息机。
沧海
春日郊居酬友人见贻
崔涂
荒斋原上掩，不出动经旬。忽觉草木变，始知天地春。
方期五字达，未厌一箪贫。丽句劳相勉，余非乐钓纶。
天地
蜀城春·天涯憔悴身
崔涂
天涯憔悴身，一望一沾巾。在处有芳草，满城无故人。
怀才皆得路，失计自伤春。清镜不能照，鬓毛愁更新。
失计
送道士于千龄游南岳
崔涂
物外与谁期，人间又别离。四方多事日，高岳独游时。
猿狖潇湘树，烟波屈宋祠。无因陪此去，空惜鬓将衰。
烟波
入蜀赴举秋夜与先生话别
崔涂
欲怆峨嵋别，中宵寝不能。听残池上雨，吟尽枕前灯。
失计方期隐，修心未到僧。云门一万里，应笑又担簦。
失计
春晚怀进士韦澹
崔涂
故里花应尽，江楼梦尚残。半生吟欲过，一命达何难。
特立珪无玷，相思草有兰。二年春怅望，不似在长安。
长安
言怀·干时虽苦节
崔涂
干时虽苦节，趋世且无机。及觉知音少，翻疑所业非。
青云如不到，白首亦难归。所以沧江上，年年别钓矶。
青云
秋夜兴上人别
崔涂
常时岂不别，此别异常情。南国初闻雁，中原未息兵。
暗蛩侵语歇，疏磬入吟清。曾听无生说，辞师话此行。
南国
感花·绣轭香鞯夜不归
崔涂
绣轭香鞯夜不归，少年争惜最红枝。
东风一阵黄昏雨，又到繁华梦觉时。
黄昏
秋宿天彭僧舍
崔涂
身世两相惜，秋云每独兴。难将尘界事，话向雪山僧。
力善知谁许，归耕又未能。此怀平不得，挑尽草堂灯。
雪山
秋夜僧舍闻猿
崔涂
哀猿听未休，禅景夜方幽。暂得同僧静，那能免客愁。
影摇云外树，声褭月中秋。曾向巴江宿，当时泪亦流。
月中
过昭君故宅
崔涂
以色静胡尘，名还异众嫔。免劳征战力，无愧绮罗身。
骨竟埋青冢，魂应怨画人。不堪逢旧宅，寥落对江滨。
寥落
湘中秋怀迁客
崔涂
兰杜晓香薄，汀洲夕露繁。并闻燕塞雁，独立楚人村。
雾散孤城上，滩回曙枕喧。不堪逢贾傅，还欲吊湘沅。
独立
南山旅舍与故人别
崔涂
一日又将暮，一年看即残。病知新事少，老别旧交难。
山尽路犹险，雨余春却寒。那堪试回首，烽火是长安。
烽火
东林愿禅师院
崔涂
与世渐无缘，身心独了然。讲销林下日，腊长定中年。
磬绝朝斋后，香焚古寺前。非因送小朗，不到虎溪边。
身心
寄青城山颢禅师
崔涂
怀师不可攀，师往杳冥间。林下谁闻法，尘中只见山。
终年人不到，尽日鸟空还。曾听无生说，应怜独未还。

崔涂的诗词名句全集
为报习家多置酒，夜来风雪过江寒。 崔涂。  <<初渡汉江>> 

初渡汉江。 水流花谢两无情，送尽东风过楚城。 崔涂。  <<春夕·水流花谢两无情>> 

春夕·水流花谢两无情。 几行归塞尽，念尔独何之。暮雨相呼失，寒塘欲下迟。 崔涂。  <<孤雁·几行归塞尽>> 

孤雁·几行归塞尽。 自是不归归便得，五湖烟景有谁争。 崔涂。  <<春夕·水流花谢两无情>> 

春夕·水流花谢两无情。 渐与骨肉远，转于僮仆亲。 崔涂。  <<巴山道中除夜书怀>> 

巴山道中除夜书怀。 那堪正漂泊，明日岁华新。 崔涂。  <<巴山道中除夜书怀>> 

巴山道中除夜书怀。 襄阳好向岘亭看，人物萧条值岁阑。 崔涂。  <<初渡汉江>> 

初渡汉江。 胡蝶梦中家万里，子规枝上月三更。 崔涂。  <<春夕·水流花谢两无情>> 

春夕·水流花谢两无情。 故园书动经年绝，华发春唯满镜生。 崔涂。  <<春夕·水流花谢两无情>> 

春夕·水流花谢两无情。 渚云低暗度，关月冷相随。未必逢矰缴，孤飞自可疑。 崔涂。  <<孤雁·几行归塞尽>> 

孤雁·几行归塞尽。 迢递三巴路，羁危万里身。 崔涂。  <<巴山道中除夜书怀>> 

巴山道中除夜书怀。 乱山残雪夜，孤烛异乡春。 崔涂。  <<巴山道中除夜书怀>> 

