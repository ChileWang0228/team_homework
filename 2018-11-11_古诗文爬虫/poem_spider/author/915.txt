诗人:韩邦靖
作品数目：35篇
朝代：明代
诗人简介：韩邦靖（1488-1523）明代官员、方志编纂家。字汝度，一作汝庆，号五泉，朝邑（今陕西大荔东）人。福建按察副使韩绍宗第三子，韩邦奇之弟，女诗人屈安人之夫。生于明孝宗弘治元年闰...
<<长安宫女行>> <<圣上西巡歌·边军随驾尽鹰扬>> <<圣上西巡歌·去年宣府建行宫>> <<中秋同何大复望月>> 
<<病中送人入陕>> <<忆马百愚>> <<饮兴隆寺分韵>> <<闻雁·鸣雁萧萧下>> 
<<忆马侍御>> 

韩邦靖的诗词全集

探莲曲·江南七月莲花开
韩邦靖
江南七月莲花开，江上女儿采莲来。
桃颊双垂映秋水，菱歌一曲望春台。
春台一望隔千山，征客秦关更楚关。
妾意如舟元不定，郎行似水何时还。
若耶溪，云门岛，江水何茫茫，江风何浩浩。
...
奈何
长安宫女行
韩邦靖
长安城头夜二鼓，力士敲门称太府。
为道君王巡幸势，选取娇娥看歌舞。
应酬未得话从容，阶除早已人三五。
仓皇便欲将我行，那肯相留到天曙。
平昔娇痴在母傍，黄昏不敢出前房。
如今...
父母
秋雨·雨到秋深易作霖
韩邦靖
雨到秋深易作霖，萧萧难会此时心。
滴阶响共蛩鸣切，入幕凉随夜气侵。
江阔雁声来渺渺，灯昏官漏夜沉沉。
萧条最是荆州客，独倚高楼一醉吟。...
沉沉
圣上西巡歌·内髻宫钗出近臣
韩邦靖
内髻宫钗出近臣，娥眉处处捧龙鳞。
北京虽有中秋月，西上还看十月春。
中秋
春兴·十里晴烟散薜萝
韩邦靖
十里晴烟散薜萝，轻寒乍暖试清和。
柳眉杏脸桃花泪，各有春愁谁最多。
桃花
中秋同何大复望月
韩邦靖
令节他乡酒，关山独夜情。
看花秋露下，望月海云生。
碧汉通槎近，朱楼隔水明。
南飞有鸿雁，作意向人鸣。
鸿雁
病中送人入陕
韩邦靖
渭水潼关北，吾亲舍在兹。
君行须此路，我往未知期。
但报平安日，休言疾病时。
丈夫怜少子，恐遣鬓成丝。
疾病
忆马百愚
韩邦靖
雨雪思良友，深杯复此斟。
风烟迟暮岁，关塞别离心。
岸柳行将发，宾鸿去益深。
祁寒劳抚字，或恐废高吟。
行将
饮兴隆寺分韵
韩邦靖
万里烟城暮，相逢老衲衣。
盘餐无肉食，生计有柴扉。
病骨春仍健，浮名静觉非。
纷纷明日事，潦倒夜深归。
浮名
席上闻歌分韵
韩邦靖
弦管青春剧，长安好事家。
已闻音振木，知有面如花。
院静来疑近，风回去转赊。
朱楼在缥缈，空复侧乌纱。
回去
叶家楼武皇北巡曾此驻跸
韩邦靖
一曲朱栏倚绿杨，叶家楼阁本寻常。
曾看万国来佳丽，不信当年驻帝皇。
花绕香云还五色，草和秋露但斜阳。
江南江北无穷恨，八骏原谁驭穆王。...
五色
感事·东南民力知全竭
韩邦靖
东南民力知全竭，西北长城更欲修。
定有壮丁填野壑，况兼新麦在平畴。
寻常功业人知好，十万人心或可忧。
白屋书生真过计，便因家国泪横流。...
书生
感事·落落乾坤一病身
韩邦靖
落落乾坤一病身，偶闻时事倍伤神。
内批时复传中旨，故里尤多赐老臣。
敢谓履霜忧杞国，已从人日验今春。
匡扶未有纤毫力，名位谁居第一人。...
名位
弄玉篇·南天鹏海飞难尽
韩邦靖
南天鹏海飞难尽，北极鳌峰镇不摇。
玄圃三山金作殿，青溪百仞玉为桥。
千春翠树玄霜落，九夏洪厓紫雪飘。
桃花零乱常迷路，彩凤翩翩不易招。
十年不得青鸾信，一旦还吹碧玉箫。
窗前...
翡翠
关中·不得秦中信
韩邦靖
不得秦中信，今传关内兵。
饥荒失抚御，盗贼遂纵横。
渭北何由定，商南岂可行。
不知今日将，谁是汉长城。
长城
漫成·沙苑烟光近白楼
韩邦靖
沙苑烟光近白楼，黄河清渭两交流。
牛羊落日新丘垄，杨柳春风古渡头。
落日
圣上西巡歌·边军随驾尽鹰扬
韩邦靖
边军随驾尽鹰扬，马上文臣亦武装。
云绕旌旗来五柞，春随箫鼓到长杨。
旌旗
圣上西巡歌·去年宣府建行宫
韩邦靖
去年宣府建行宫，今岁榆林驻六龙。
闻道巡关张御史，曾回圣驾在居庸。
御史
圣上西巡歌·文皇宗社万年长
韩邦靖
文皇宗社万年长，形胜幽燕天下强。
西伐东征俱已了，好挥千羽坐明堂。
明堂
闻雁·鸣雁萧萧下
韩邦靖
鸣雁萧萧下，寒灯故故明。
角声传细雨，云色渡高城。
兄弟无书信，乾坤有甲兵。
秋风归未得，见尔不无情。
甲兵
忆马侍御
韩邦靖
浊酒对清夜，停云怀古人。
才高翻不偶，多难转相亲。
鸿雁看南国，风云望北辰。
莫因秋节至，伤尔别离神。
北辰
寄苑洛兄
韩邦靖
兄弟江南北，时违怅望深。
共为糊口计，常有畏人心。
但可开家酿，无劳问远岑。
团圆归计是，早晚与同寻。
早晚
破贼·破贼安平日
韩邦靖
破贼安平日，俱传靡孑遗。
近闻屯霸上，复似渡淮时。
平野旌旗合，川原鼓角悲。
中丞欲全胜，且未发偏师。
鼓角
秋日·水瘦江空潮渐平
韩邦靖
水瘦江空潮渐平，即看秋色老霜橙。
云笼淡日晴无定，风剪疏林寒有声。
残菊萧条他自发，暮烟飘渺傍愁生。
朱栏欲共何人倚，万里长天一雁横。...
萧条
南山有虎北山有鸟行寄对山康先生
韩邦靖

南山有虎不避贤，君乃以手摩其颠。
北山有鸟文彩鲜，君之毛羽何翩翩。
昔人曾忌直如弦，况有高才朝士前。
时若怜才更容直，请子横飞上九天。
...
翩翩
云中九月八日同张年兄字川登高
韩邦靖
佳节明朝是，边寒花未开。
愁心看极塞，乡思上高台。
对酒清笳咽，当歌白雁来。
天涯难会面，风雨复相催。
风雨
关中·浊寇金州入
韩邦靖
浊寇金州入，胡兵铁骑连。
风尘迷故国，消息断残年。
剑月明三辅，烽云散八川。
西征推总制，勿使圣心悬。
云散
北上·万木萧萧共别离
韩邦靖
万木萧萧共别离，此行未敢卜归期。
还乡梦怯关山远，恋土情深花竹知。
满榻闲云怜去后，半窗风雨忆当时。
不知他日庭前鸟，还上空槐第几枝。...
风雨
送周世宁还
韩邦靖
离亭落日照秋杯，愁共寒花各暂开。
别去几时还再见，交游如子实多才。
洞庭木叶秋仍下，巴峡猿声今正哀。
鸿雁南飞还北上，可能无意寄书回。...
鸿雁
谷太监出军歌
韩邦靖
五千精锐下良乡，云里旌旗斗日光。
诸将不知中使贵，夜来马上别君王。
精锐
漫成·漆沮河边两岸沙
韩邦靖
漆沮河边两岸沙，绕堤十里尽桃花。
春风纵使随流水，落日犹堪斗彩霞。
纵使
圣上西巡歌
韩邦靖
宫车七月度居庸，天子巡边御六龙。
胡虏还藏三万里，却鸣金鼓下云中。
月度
圣上西巡歌·海日遥凝上将袍
韩邦靖
海日遥凝上将袍，胡霜不及侍中刀。
兵临瀚海冬无雪，骑转阴山马正骄。
瀚海
圣上西巡歌·圣皇神武自天成
韩邦靖
圣皇神武自天成，游击兵威旧有名。
一骑独驰三百里，日斜同上广洋城。
神武
圣上西巡歌·渥洼龙马属天闲
韩邦靖
渥洼龙马属天闲，沙苑牛羊入大官。
八府三边俱望幸，九重十月未回銮。

韩邦靖的诗词名句全集
