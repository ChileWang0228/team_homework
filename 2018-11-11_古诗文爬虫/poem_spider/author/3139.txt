诗人:叶元素
作品数目：6篇
朝代：宋代
诗人简介：叶元素，字唐卿，号苔磯。《诗家鼎臠》卷上次叶于丁木前，且其诗收入《后村千家诗》，姑置于此。今录诗六首。...
<<绝句·家住夕阳江上村>> <<留宿山家>> <<山寺·一树桃花一半空>> <<送友人从军>> 
<<渔家杂兴>> <<自赞·心事茫然两鬓斑>> 

叶元素的诗词全集

绝句·家住夕阳江上村
叶元素
家住夕阳江上村，一湾流水护柴门。
种来松树高于屋，借与春禽养子孙。
夕阳
留宿山家
叶元素
山翁留我宿，行倦看群捷。
黄□满山落，白猿终夜啼。
枕边千里梦，窗外一声鸡。
明日登程去，何村日又西。
明日
送友人从军
叶元素
斗酒不为薄，饯君千里行。
时危见豪杰，年少易功名。
旗影龙蛇动，甲光霜雪明。
天山三箭定，不请羽林兵。
天山
山寺·一树桃花一半空
叶元素
一树桃花一半空，不堪狼籍梵王宫。
山僧手把青鸾尾，背却东风扫落红。
东风
渔家杂兴
叶元素
鸣榔声里过吴松，月似银盘贴水中。
纲得锦鳞鱼数尾，岂无一尾是蛟龙。
蛟龙
自赞·心事茫然两鬓斑
叶元素
心事茫然两鬓斑，十年空走利名关。
算来只合苔矶坐，钓不得鱼犹得閒。

叶元素的诗词名句全集
