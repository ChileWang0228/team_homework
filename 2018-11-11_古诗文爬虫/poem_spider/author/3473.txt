诗人:吕夷简
作品数目：10篇
朝代：宋代
诗人简介：吕夷简（978年-1044年10月3日），字坦夫。淮南路寿州人，祖籍京东路莱州。北宋著名政治家，太子太师吕蒙正之侄、光禄寺丞吕蒙亨之子。咸平三年，吕夷简登进士第，初补绛州军事...
<<送僧·赤城千仞耸霞标>> <<天花寺·贺家湖上天花寺>> <<西溪看牡丹>> <<咏天宁院>> 
<<郑州浮波亭>> <<重游雁山>> <<无题·老读文书兴易阑>> <<忆越州·贺监湖边山斗高>> 
<<江南立春>> 

吕夷简的诗词全集

西溪看牡丹
吕夷简
异香秾豔厌群葩，何事栽培近海涯。
开向东风应有恨，凭谁移入五侯家。
东风
无题·老读文书兴易阑
吕夷简
老读文书兴易阑，须知养病不如间。
竹床瓦枕虚堂上，卧见江南雨后山。
江南
送僧·赤城千仞耸霞标
吕夷简
赤城千仞耸霞标，闻说精蓝近石桥。
久向天厨分净供，忽游人落赴嘉招。
逾年华馆留禅榻，几宿轻航兀夜潮。
深愧山阴许都讲，肯随支遁出尘嚣。...
山阴
重游雁山
吕夷简
往年游海峤，上彻最高层。
云外疑无路，山中忽见僧。
虎蹲临涧石，猿挂半岩藤。
何日抛龟纽，孤峰上再登。
往年
天花寺·贺家湖上天花寺
吕夷简
贺家湖上天花寺，一一轩窗向水开。
不用闭门防俗客，爱间能有几人来。
天花
咏天宁院
吕夷简
飘然吟魄到鳌山，好句空疏水石间。
眼界清虚心不息，浮生能有几人间。
虚心
郑州浮波亭
吕夷简
清波环绕地无尘，榜署嘉名得意新。
若问经纶康济术，亭中兼有钓璜人。
经纶
忆越州·贺监湖边山斗高
吕夷简
贺监湖边山斗高，水轩水坞频抽毫。
吟馀清兴杳无际，揭蓬听雨登渔舠。
云门雪窦阻清赏，怳然目想心如遗。
前溪后溪月上处，千山万山花发时。...
万山
江南立春
吕夷简
灰律何时应，江春昨夜来。
细风先动柳，残雪不藏梅。
馀冷迷清管，微和发冻醅。
闭门无客到，樽俎为谁开。
立春
过灵岩寺·净名菴下灵岩路
吕夷简
净名菴下灵岩路，峻壁层崖倚半空。
我爱老僧年八二，一生长住翠微中。

吕夷简的诗词名句全集
