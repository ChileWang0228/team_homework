诗人:张谔
作品数目：16篇
朝代：唐代
诗人简介：张谔，唐人。中宗景龙中登进士第。历任陈王掾。玄宗开元中，从岐王李范游，赋诗相娱。后贬山茌丞。工诗，颇为时所称。张谔，生卒年、籍贯皆不详。中宗景龙中，登进士第。仕为...
<<三日岐王宅>> <<岐王山亭>> <<九日·秋来林下不知春>> <<百子池·旧闻百子汉家池>> 
<<东封山下宴群臣>> <<满月·社金流茂祉>> <<岐王席上咏美人>> <<还京·朱绂临秦望>> 
<<赠吏部孙员外济>> 

张谔的诗词全集

九日·秋来林下不知春
张谔
秋来林下不知春，一种佳游事也均。绛叶从朝飞著夜，
黄花开日未成旬。将曛陌树频惊鸟，半醉归途数问人。
城远登高并九日，茱萸凡作几年新。...
黄花
九日宴·秋叶风吹黄飒飒
张谔
秋叶风吹黄飒飒，晴云日照白鳞鳞。
归来得问茱萸女，今日登高醉几人。
飒飒
岐王山亭
张谔
王家傍绿池，春色正相宜。岂有楼台好，兼看草树奇。
石榴天上叶，椰子日南枝。出入千门里，年年乐未移。
春色
百子池·旧闻百子汉家池
张谔
旧闻百子汉家池，汉家渌水今逶迤。宫女厌镜笑窥池，
身前影后不相见，无数容华空自知。
逶迤
铜雀台·铜台宫观委灰尘
张谔

铜台宫观委灰尘，魏主园林漳水滨。
即今西望犹堪思，况复当时歌舞人。

歌舞
东封山下宴群臣
张谔
万里扈封峦，群公遇此欢。幔城连夜静，霜仗满空寒。
辇路宵烟合，旌门晓月残。明朝陪圣主，山下礼圆坛。
连夜
三日岐王宅
张谔
玉女贵妃生，嫛婗始发声。金盆浴未了，绷子绣初成。
翡翠雕芳缛，真珠帖小缨。何时学健步，斗取落花轻。
翡翠
满月·社金流茂祉
张谔
社金流茂祉，庭玉表奇才。竹似因谈植，兰疑入梦栽。
乌将八子去，凤逐九雏来。今夜明珠色，当随满月开。
满月
岐王席上咏美人
张谔
半额画双蛾，盈盈烛下歌。玉杯寒意少，金屋夜情多。
香艳王分帖，裙娇敕赐罗。平阳莫相妒，唤出不如他。
平阳
从军·朔风吹寒塞
张谔
朔风吹寒塞，胡沙千万里。陈云出岱山，孤月生海水。
决胜方求敌，衔恩本轻死。萧萧牧马鸣，中夜拔剑起。
萧萧
还京·朱绂临秦望
张谔
朱绂临秦望，皇华赴洛桥。文章南渡越，书奏北归朝。
树入江云尽，城衔海月遥。秋风将客思，川上晚萧萧。
秋风
赠吏部孙员外济
张谔
天子爱贤才，星郎入拜来。明光朝半下，建礼直初回。
名带含香发，文随绮幕开。披云自有镜，从此照仙台。
明光
送李著作倅杭州
张谔
辍史空三署，题舆佐一方。祖筵开霁景，征陌直朝光。
水陆风烟隔，秦吴道路长。伫闻敷善政，邦国咏惟康。
风烟
延平门高斋亭子应岐王教
张谔
花源药屿凤城西，翠幕纱窗莺乱啼。昨夜蒲萄初上架，
今朝杨柳半垂堤。片片仙云来渡水，双双燕子共衔泥。
请语东风催后骑，并将歌舞向前谿。...
蒲萄
失白鹰·白锦文章乱
张谔
白锦文章乱，丹霄羽翮齐。云中呼暂下，雪里放还迷。
梁苑惊池鹜，陈仓拂野鸡。不知寥廓外，何处独依栖。
寥廓
经慈涧题
张谔
岸与恩同广，波将慈共深。
涓涓劳日夜，长似下流心。

张谔的诗词名句全集
