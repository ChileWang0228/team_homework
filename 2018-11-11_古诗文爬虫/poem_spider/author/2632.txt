诗人:赵良坦
作品数目：9篇
朝代：宋代
诗人简介：赵良坦，字平甫，号平心，上虞（今浙江上虞东南）人。理宗宝祐元年（一二五三）进士。知永嘉、瑞安、福清县。二王走闽，以军器监簿赞军事。与元兵作战被俘，繫狱二年，不屈殉难。事见...
<<与永嘉僚友饯别>> <<赠胡侍郎致仕>> <<玉虚宫隐真堂>> <<游黄龙寺·一到黄龙万虑灰>> 
<<过大桥并出界偶成四绝寄邵阳父老>> <<过大桥·闻说当年送沈君>> <<过大桥·行过邮亭日未西>> <<狱中附家>> 
<<狱中附家·不才离别己多时>> 

赵良坦的诗词全集

狱中附家·不才离别己多时
赵良坦
不才离别己多时，脉脉关河入梦思。
万种閒情诗易遣，一腔愁绪酒难移。
风迥过雁乡书断，月满圜扉夜漏迟。
臣之立身忠与孝，此心期不愧丹墀。...
丹墀
与永嘉僚友饯别
赵良坦
霏霏细雨湿溪桥，雨霁溪清野趣饶。
把臂忽惊分袂早，登程不惮去途遥。
马嘶烟树和愁惨，帆挂仙舟类羽飘。
不尽尊间贤圣酒，何时重对此酕醄。...
分袂
赠胡侍郎致仕
赵良坦
几年为国寸心丹，今喜承恩衣锦还。
张翰蒪鲈偏入兴，陶潜松菊意休闲。
坐邀夜月惟斟酒，笑引春风且看山。
最好溪山多翠竹，兴君日日报平安。...
春风
玉虚宫隐真堂
赵良坦
刘公到处留遗迹，奇绝惟兹独擅名。
禅石无尘床稳卧，神丹有验井还清。
冈峦四合如环绕，石笋孤高类削成。
瑶草常春鹤不驻，松风犹似步虚声。...
孤高
游黄龙寺·一到黄龙万虑灰
赵良坦
一到黄龙万虑灰，豪吟胜赏喜追陪。
幽兰独秀花香袭，宿雨初收雾气开。
湛湛冰池藏世界，悠悠梵呗隔尘埃。
清风明月无人管，付与纵横石上苔。...
悠悠
过大桥并出界偶成四绝寄邵阳父老
赵良坦
邵阳拙政一年余，不暇精思及远图。
且了眼前无饿殍，家家温饱是良谟。
眼前
过大桥·闻说当年送沈君
赵良坦
闻说当年送沈君，一城攀卧尽沾巾。
续貂虽不亲传授，也解规随继后尘。
续貂
过大桥·行过邮亭日未西
赵良坦
行过邮亭日未西，遮留父老杂童儿。
寄言我自无遗爱，底事潸然出涕洟。
邮亭
狱中附家
赵良坦
一著南冠二载余，安危不必问何如。
精金百链钢还锐，劲竹三冬节不枯。
对月欲同鹃带血，临风会有雁传书。
瓦杯冷落孤灯里，几度吞声只自吁。...

赵良坦的诗词名句全集
