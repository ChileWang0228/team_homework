诗人:窦叔向
作品数目：34篇
朝代：唐代
诗人简介：窦叔向（生卒年不详），字遗直，京兆（今陕西省扶风）人，唐代诗人，官员。唐代宗大历初年进士。 窦叔向出身官宦之家，父亲窦亶曾任同昌郡司马。大历初年，登进士第，以善作五言诗名于...
<<北固晚眺>> <<早发金钩店寄奚十唐大二茂才>> <<花发上林>> <<还京乐歌词>> 
<<杏山馆听子规>> <<商山祠堂即事>> <<求自试>> <<夏夜宿表兄话旧>> 
<<寒食日恩赐火>> 

窦叔向的诗词全集

北固晚眺
窦叔向
水国芒种后，梅天风雨凉。露蚕开晚簇，江燕绕危樯。
山趾北来固，潮头西去长。年年此登眺，人事几销亡。
风雨
夏夜宿表兄话旧
窦叔向
夜合花开香满庭，夜深微雨醉初醒。
远书珍重何曾达，旧事凄凉不可听。
去日儿童皆长大，昔年亲友半凋零。
明朝又是孤舟别，愁见河桥酒幔青。...
亲友
还京乐歌词
窦叔向
百战初休十万师，国人西望翠华时。
家家尽唱升平曲，帝幸梨园亲制词。
升平
早发金钩店寄奚十唐大二茂才
窦叔向
出门山未曙，风叶暗萧萧。月影临荒栅，泉声近废桥。
岁经秋后役，程在洛中遥。寄谢金门侣，弓旌误见招。
金门
杏山馆听子规
窦叔向
楚塞余春听渐稀，断猿今夕让沾衣。
云埋老树空山里，仿佛千声一度飞。
仿佛
项亭怀古
窦叔向
力取诚多难，天亡路亦穷。有心裁帐下，无面到江东。
命厄留骓处，年销逐鹿中。汉家神器在，须废拔山功。
逐鹿
之任武陵寒食日途次松滋渡先寄刘员外禹锡
窦叔向
杏花榆荚晓风前，云际离离上峡船。江转数程淹驿骑，
楚曾三户少人烟。看春又过清明节，算老重经癸巳年。
幸得柱山当郡舍，在朝长咏卜居篇。...
清明
花发上林
窦叔向
上苑晓沉沉，花枝乱缀阴。色浮双阙近，春入九门深。
向暖风初扇，余寒雪尚侵。艳回秦女目，愁处越人心。
绕绕时萦蝶，关关乍引禽。宁知幽谷羽，一举欲依林。...
幽谷
商山祠堂即事
窦叔向
夺嫡心萌事可忧，四贤西笑暂安刘。
后王不敢论珪组，土偶人前枳树秋。
土偶
求自试
窦叔向
仙禁祥云合，高梧彩凤游。沉冥求自试，通鉴果蒙收。
文墨悲无位，诗书误白头。陈王抗表日，毛遂请行秋。
双剑曾埋狱，司空问斗牛。希垂拂拭惠，感激愿相投。...
拂拭
寒食日恩赐火
窦叔向
恩光及小臣，华烛忽惊春。
电影随中使，星辉拂路人。
幸因榆柳暖，一照草茅贫。
电影
端午日恩赐百索
窦叔向
仙宫长命缕，端午降殊私。
事盛蛟龙见，恩深犬马知。
余生倘可续，终冀答明时。
余生
贞懿皇后挽歌三首
窦叔向
二陵恭妇道，六寝盛皇情。礼逊生前贵，恩追殁后荣。
幼王亲捧土，爱女复边茔。东望长如在，谁云向玉京。
后庭攀画柳，上陌咽清笳。命妇羞苹叶，都人插柰花。
寿宫星月异，仙路往来赊。纵...
生前
秋砧送邑大夫
窦叔向
断续长门下，清泠逆旅秋。征夫应待信，寒女不胜愁。
带月飞城上，因风散陌头。离居偏入听，况复送归舟。
逆旅
过担石湖
窦叔向
晓发渔门戍，晴看担石湖。日衔高浪出，天入四空无。
尺寸分洲岛，纤毫指舳舻。渺然从此去，谁念客帆孤。
舳舻
春日早朝应制
窦叔向
紫殿俯千官，春松应合欢。御炉香焰暖，驰道玉声寒。
乳燕翻珠缀，祥乌集露盘。宫花一万树，不敢举头看。
合欢
酬李袁州嘉佑
窦叔向
少年轻会复轻离，老大关心总是悲。强说前程聊自慰，
未知携手定何时。公才屈指登黄阁，匪服胡颜上赤墀。
想到长安诵佳句，满朝谁不念琼枝。...
长安
晚次方山精舍却寄张荐员外
窦叔向
楚腊还无雪，江春又足风。马羸三径外，人病四愁中。
西塞波涛阔，南朝寺舍空。犹衔步兵酒，宿醉在除东。
南朝
和裴端公枢芜城秋夕简远近亲知
窦叔向
岁积登朝恋，秋加陋巷贫。宿酲因夜歇，佳句得愁新。
尽日凭幽几，何时上软轮。汉廷风宪在，应念匪躬人。
干禄
奉使西还早发小涧馆寄卢滁州迈
窦叔向
野棠花覆地，山馆夜来阴。马迹穿云去，鸡声出涧深。
清风时偃草，久旱或为霖。试与茕嫠话，犹坚借寇心。
清风
途中立春寄杨郇伯
窦叔向
浪迹终年客，惊心此地春。风前独去马，泽畔耦耕人。
老大交情重，悲凉外物亲。子云今在宅，应见柳条新。
悲凉
故秘监丹阳郡公延陵包公挽歌词
窦叔向
卓绝明时第，孤贞贵后贫。却诜为胄子，季札是乡人。
笔下调金石，花开领搢绅。那堪归葬日，哭渡柳杨津。
金石
凉国惠康公主挽歌
窦叔向
玉立分尧绪，笄年下相门。早加于氏对，偏占馆陶恩。
泪有潜成血，香无却返魂。共知何驸马，垂白抱天孙。
垂白
哭张仓曹南史
窦叔向
万事竟蹉跎，重泉恨若何。官临环卫小，身逐转蓬多。
丽藻尝专席，闲情欲烂柯。春风宛陵路，丹旐在沧波。
情欲
谒三闾庙
窦叔向
君非三谏寤，礼许一身逃。自树终天戚，何裨事主劳。
众鱼应饵骨，多士尽餔糟。有客椒浆奠，文衰不继骚。
终天
茅山赠梁尊师
窦叔向
云屋何年客，青山白日长。种花春扫雪，看箓夜焚香。
上象壶中阔，平生醉里忙。幸承仙籍后，乞取大还方。
平生
谒诸葛武侯庙
窦叔向
永安宫外有祠堂，鱼水恩深祚不长。角立一方初退舍，
拟称三汉更图王。人同过隙无留影，石在穷沙尚启行。
归蜀降吴竟何事，为陵为谷共苍苍。...
留影
奉贺太保岐公承恩致政
窦叔向
君为宫保及清时，冠盖初闲拜武迟。五色诏中宣九德，
百僚班外置三师。山泉遂性休称疾，子弟能官各受词。
不学铸金思范蠡，乞言犹许上丹墀。...
子弟
奉寄辰州房使君郎中
窦叔向
汉代文明今盛明，犹将贾傅暂专城。何妨密旨先符竹，
莫是除书误姓名。蜗舍喜时春梦去，隼旟行处瘴江清。
新年只可三十二，却笑潘郎白发生。...
春梦
立春后言怀招汴州李匡衙推
窦叔向
闲斋夜击唾壶歌，试望夷门奈远何。每听寒笳离梦断，
时窥清鉴旅愁多。初惊宵漏丁丁促，已觉春风习习和。
海内故人君最老，花开鞭马更相过。...
春风
奉送职方崔员外摄中丞新罗册使
窦叔向
帝命海东使，人行天一涯。辨方知木德，开国有金家。
册拜申恩重，留欢作限赊。顺风鲸浪热，初日锦帆斜。
夜色潜然火，秋期独往槎。慰安皆喻旨，忠信自无瑕。
发美童年髻，簪香子月花。便...
中华
酬舍弟牟秋日洛阳官舍寄怀十韵
窦叔向
幼为逃难者，才省用兵初。去国三苗外，全生四纪余。
老头亲帝里，归处失吾庐。逝水犹呜咽，祥云自卷舒。
正郎曾首拜，亚尹未平除。几变陶家柳，空传魏阙书。
思凌天际鹤，言甚辙中鱼。玉...
天际
过宋氏五女旧居
窦叔向
谢庭风韵婕妤才，天纵斯文去不回。
一宅柳花今似雪，乡人拟筑望仙台。
婕妤
七夕·露盘花水望三星
窦叔向
露盘花水望三星，仿佛虚无为降灵。
斜汉没时人不寐，几条蛛网下风庭。

窦叔向的诗词名句全集
去日儿童皆长大，昔年亲友半凋零。 窦叔向。  <<夏夜宿表兄话旧>> 

夏夜宿表兄话旧。 明朝又是孤舟别，愁见河桥酒幔青。 窦叔向。  <<夏夜宿表兄话旧>> 

夏夜宿表兄话旧。 远书珍重何曾达，旧事凄凉不可听。 窦叔向。  <<夏夜宿表兄话旧>> 

夏夜宿表兄话旧。 夜合花开香满庭，夜深微雨醉初醒。 窦叔向。  <<夏夜宿表兄话旧>> 

