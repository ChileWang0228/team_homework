诗人:赵元
作品数目：3篇
朝代：金朝
诗人简介：赵元，金朝官员，字善长，涿州范阳人。辽天庆八年登进士第，仕至尚书金部员外郎。辽亡，郭药师为宋守燕，以元掌机宜文字。王师取燕，药师降，枢密使刘彦宗辟元为本院令史。天会间...
<<行香子·镜里流年绿变华颠>> <<行香子·山拥垣墙水满溪塘>> <<行香子·潦倒无闻坐惯家贫>> 

赵元的诗词全集

行香子·镜里流年绿变华颠
赵元
镜里流年。绿变华颠。谢西山、青眼依然。人生安用，利锁名缠。似燕营巢，蜂课蜜，蚁争膻。
词苑群仙。场屋诸贤。看文章、大笑如椽。闲人书册，且枕头眠。有洗心经，传灯录，坐忘篇。...
文章
行香子·潦倒无闻坐惯家贫
赵元
潦倒无闻。坐惯家贫。眼昏花，心口犹存。人皆笑我，我尽教人。拚醉吟风，闲钓月，困眠云。
邂逅交亲。语款情真。且相丛、莫浪辛勤。西山归隐，不用移文。看菊成丛，松结子，竹生孙。...
辛勤
行香子·山拥垣墙水满溪塘
赵元
山拥垣墙。水满溪塘。几人家、篱落斜阳。又还夏也，一霎人忙。正稻分畦，蚕卸簇，麦登场。
老子徜徉。闲日偏长。鬓鬔松、只管寻凉。绿阴何处，旋旋移床。有道边槐，门外柳，舍南桑。...
徜徉
喜霁·片段溪云破
赵元
片段溪云破，纵横野水淙。人閒泥塞路，蝇动日烘窗。绕壁苔痕满，侵阶树影双。还思酿新黍，瓮面挹秋江。
丁亥三月二十五日雪
赵元
夬变乾将至，阴凝阳不流。雨飞犹带雪，风急似号秋。草木无春意，关河惨客愁。天心宁易测，三叹索冬裘。
客况·庐山踏遍却归崧
赵元
庐山踏遍却归崧，世事悠悠付老慵。乐近僧居非佞佛，苦无田种强为农。菊花雨似人情冷，梨叶霜如酒力浓。一十五秋河表客，合教节物笑龙钟。...
学稼·不堪炊煮一箱书
赵元
不堪炊煮一箱书，十口东西若可糊。食禄已惭中隐吏，垦山聊作下农夫。藁遗场圃无多积，子入官仓困远输。近日愚轩睡眠少，打门时复有追胥。...
立秋日·况味年来老比丘
赵元
况味年来老比丘，禅房三伏得迟留。连宵雨作垂垂晓，十口家贫盻盻秋。熟未先须伺禾黍，有无何暇问衣裘。半生枉却亲灯火，一事不成空白头。...
次韵答裕之
赵元
薄莫敲门喜客佳，水萍风絮共天涯。行藏一话倾心肺，古律三诗淬齿牙。朱研不妨閒度日，青山终得共餐霞。扶持老病须君辈，满地豺狼万里家。...
书怀·懒退无心廪与庖
赵元
懒退无心廪与庖，愿㩦诸子斸山硗。閒消白日醒吟醉，猛省浮生梦幻泡。窈窕云山三兔窟，漂摇风树一鸠巢。联名便入村家社，莫认公卿是故交。...
寄裕之·汩没兵尘满鬓霜
赵元
汩没兵尘满鬓霜，买邻心乐古清凉。閒陪老秀春行脚，闷欠臞元夜对床。正欲脱身求兔窟，谁能随世转羊肠。南阳未比嵩阳好，满眼交游即故乡。...
寄裕之·老懒愚轩百不能
赵元
老懒愚轩百不能，饱谙人意冷于冰。清狂旧日耽诗客，灰朽而今有发僧。梦裹纸衾三丈日，话延雪屋一龛灯。新开一径通兰若，斩尽清凉旧葛藤。...
丙子夏卧病汗后有作
赵元
枯肠得水若通灵，涣汗周身一雨零。行客筋骸困方歇，醉人心骨唤初醒。病蝉移梦入新壳，老鹤息神梳旧翎。乞得残骸对儿女，不愁无粟贮陶瓶。...
次韵裕之见寄
赵元
鱼入深渊鹤在阴，飞潜何幸远庖砧。乾坤万里云无迹，冰雪三冬柏有心。故国钩留清夜梦，岁华分付白头吟。莘川拟作桃源隐，共与青山阅古今。...
见寄·古屋飕飕四壁尘
赵元
古屋飕飕四壁尘，不堪幽独足吟呻。瓶储看客常年惯，家具为农近日新。世味饱尝惟可睡，诗情漫苦不医贫。相从分我西山半，欲乞臞元伴老身。...
早发宝应龙门道中有感
赵元
山僧送客客行东，回首云寮梦寐中。人语咿呦村店火，帽檐欹侧石门风。伊川远映春冰绿，少顶先搀晓日红。为问年来几还往，只应乌鹊识衰翁。...
渡洛口·一脉寒流两岸冰
赵元
一脉寒流两岸冰，断桥无力强支撑。忘机羡杀沙鸥好，不省人间有战争。
诗送辛敬之东归
赵元
风埃憔悴旧霜袍，老去新诗价转高。橡栗漫山犹可煮，不须低首向儿曹。
东归·文章无力命有在
赵元
文章无力命有在，一点浩然天地閒。风雪满头人不识，又㩦诗藁出西山。
田间秋日·好雨知时便放晴
赵元
好雨知时便放晴，天和酝酿作西成。秋收但得官军饱，未怕输租远十程。
田间秋日·禾穗累累豆角稠
赵元
禾穗累累豆角稠，崧前村落太平秋。熙熙多少丰年意，都在农家社案头。
田间秋日·皤翁伛偻负薪行
赵元
皤翁伛偻负薪行，稚子跳梁剥枣声。不似二姑忙更杀，晚春堆髻脱钗荆。
大暑·旱云飞火燎长空
赵元
旱云飞火燎长空，白日浑如堕甑中。不到广寒冰雪窟，扇头能有几多风。
哀古道·山深道坏水纵横
赵元
山深道坏水纵横，怪得春来少客行。不信天教人迹断，水乾更遣蒺藜生。
薛鼎臣罢登封
赵元
弄人鼓笛不相疑，便著当场傀儡衣。终日抱饥唯饮水，也和醉客一时归。
邻妇哭·邻妇哭，哭声苦
赵元
邻妇哭，哭声苦，一家十口今存五。我亲问之亡者谁，儿郎被杀夫遭虏。邻妇哭，哭声哀，儿郎未埋夫未回。烧残破屋不暇葺，田畴失锄多草莱。邻妇哭，哭不停，应当门户无馀丁。追胥夜至星火急，并...
书怀继元弟裕之韵
赵元
蓍龟不须问，我命只自知。多生堕宿业，世网缠绵之。骅骝受羁衔，大笑跛鳖迟。跛鳖亦复笑，缩首甘自卑。何必参漆园，物理本自齐。槟榔可消谷，志士常苦饥。穆之万人雄，犹不免此讥。我懦更...
书怀·窗扉有生意
赵元
窗扉有生意，山间春到时。长安冠盖尘，游哉不如兹。西畴将有事，老农真吾师。不见元鲁山，梦寐役所思。遗山乃其后，僻处政坐诗。时复一相过，照眼珊瑚枝。奇书多携来，为子卧听之。...
书怀·少从白衫游
赵元
少从白衫游，气与山峥嵘。一念堕文字，肠腹期拄撑。多机天所灾，室暗灯不荧。拈书枕头睡，鼻息春雷鸣。泰山与鸿毛，何者为重轻。蹄泓与渤澥，谁能较亏盈。如能平其心，一切当自平。...
书怀·嵩箕有奇姿
赵元
嵩箕有奇姿，出云何悠然。云山足佳处，留客今几年。有子罢读书，求种山间田。栗里愧渊明，香山惭乐天。二老已古人，相望云泥悬。得酒邀月来，对影空自怜。摄衣欲起舞，稚子不须牵。...
修城去·修城去，劳复劳
赵元
修城去，劳复劳，途中哀叹声嗷嗷。几年备外敌，筑城恐不高。城高虑未固，城外重三壕。一锹复一杵，沥尽民脂膏。脂膏尽，犹不辞，本期有难牢护之。一朝敌至任推击，外无强援中不支。倾城十万...
村居夏日·官府不著名
赵元
官府不著名，散迹村落深。白云自朝暮，青山无古今。爱此夏日永，门巷多繁阴。呼儿具绳床，不履亦不簪。殷勤好风来，为我消烦襟。一饱万事了，何用腰黄金。羁勒困名马，网罗多珍禽。何如山...
宿少林寺·双轮走鸡栖
赵元
双轮走鸡栖，下岭分间道。行行得精舍，翠崦作回抱。诸峰知客来，故故颜色好。征衫满尘土，惭愧方丈老。殷勤一瓣香，为我除热恼。世缘如落花，篱裀迹俱埽。个中有佳处，行脚恨不早。一庵祖...
晚出·坐久卧还起
赵元
坐久卧还起，畏此夏日长。出门鬓蓬松，西日明半墙。鸠鸣舍东柳，雌和墙南桑。十日暑烦苦，一雨方论量。偶然释忧抱，露坐移绳床。群儿莫相催，老子便晚凉。...
题裕之家山图
赵元
系舟盘盘连石岭，牧马澄澄倒山影。山光水气相混涵，中有元家旧庐并。雁门一开豺虎场，驾言投迹嵩之阳。青山偃蹇不可将，十年竟堕兵尘黄。东岩风物知犹在，说与寄庵神已会。一挥淡墨能...
钦若遽有商于之行作长语为别兼简仲泽弟一笑
赵元
庐山铓然深可居，洛水蚓然清可渔。嘉哉山水有如此，不能留客如蘧庐。楚茅不入干王诛，大帅分阃临商于。谋参帷幄渴英俊，蒐罗远到山间癯。陇西四钦出将种，人爱若也温而愉。朅来谁飞荐...
读乐天无可奈何歌
赵元
凫胫苦太短，蚿足何其多。物理斩不齐，利剑空自磨。老蹠富且寿，元恶天不诃。伯夷岂不仁，饿死西山阿。天意寓冥邈，人心徒揣摩。不如且饮酒，流年付蹉跎。酒酣登高原，浩歌无奈何。...

赵元的诗词名句全集
