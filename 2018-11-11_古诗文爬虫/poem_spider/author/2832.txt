诗人:释道印
作品数目：10篇
朝代：宋代
诗人简介：释道印，号最庵，汉州（今四川广汉）人。住临安府灵隐寺。为南岳下十六世，径山宗杲禪师法嗣。《五灯会元》卷二○有传。今录诗十首。...
<<偈·大雄山下虎>> <<偈·五五二十五>> <<颂古·霹雳未收声>> <<颂古·有伴即来>> 
<<颂古·握不成团拨不开>> <<颂古·推倒扶起>> <<颂古·接得与识得>> <<颂古·大鹏抟风>> 
<<颂古·何必不必>> 

释道印的诗词全集

偈·大雄山下虎
释道印
大雄山下虎，南山鳖鼻蛇。
等闲撞著，抱赏归家。
若也不惜好手，便与拔出重牙。
等闲
偈·五五二十五
释道印
五五二十五，击碎虚空鼓。
大地不容针，十方无寸土。
春生夏长复何云，甜者甜兮苦者苦。
虚空
颂古·霹雳未收声
释道印
霹雳未收声，闪电不留影。
三更月到窗，半夜驴觑井。
快骑骏马骤高楼，一尘不动须弥顶。
骏马
颂古·有伴即来
释道印
有伴即来，地闢天开。
冷光重出匣，古路绝纤埃。
万象森罗齐合掌，须弥岌崿舞三台。
三台
颂古·握不成团拨不开
释道印
握不成团拨不开，德云几度下崔嵬。
有时行到海南岸，密密还从旧路回。
海南
颂古·推倒扶起
释道印
推倒扶起，觌面千里。
唯小释迦，风前按指。
直饶海印发光，也是雪峰道底。
遍界是文殊，遍界是慈氏。
印发
颂古·接得与识得
释道印
接得与识得，谁复较锱铢。
若问堂中事，堂中事转疏。
只如云盖悟去，又作麽苏噜苏噜。
颂古·大鹏抟风
释道印
大鹏抟风，苍龙出海。
手抬手搦，日上月下。
霜雪严凝识岁寒，双陆盆边须喝采。
苍龙
颂古·何必不必
释道印
何必不必，方圆曲直。
眉目分明，若为辨的。
影草既随身，觌面当机疾。
一双孤雁忽高飞，两只鸳鸯还独立。
独立
颂古·踏破草鞋赤脚走
释道印
踏破草鞋赤脚走，堂堂向外扬家丑。
只知敛袂出人前，不觉衣穿露两肘。

释道印的诗词名句全集
