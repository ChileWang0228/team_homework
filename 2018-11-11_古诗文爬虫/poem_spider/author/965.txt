诗人:廖孔说
作品数目：27篇
朝代：明代
诗人简介：廖孔说，明代蒙城人，祖籍考城（今河南省商丘市民权县），浙江杭州府钱塘县（今浙江省杭州市上城区）人。才思敏捷，善作诗赋。朝廷为选贤良方正，遍招天下有志之士考试应选，试题竟是...
<<雨中九日>> <<中酒思河鱼脍>> <<山后田家>> <<华阳杂韵>> 
<<酒家同彦先何事留春>> <<与一然听钟>> <<赠友·缶粟犹堪煮>> <<同一公过玉浪师庐墓处>> 
<<客至·不向红尘去>> 

廖孔说的诗词全集

同一公过玉浪师庐墓处
廖孔说
玉公持此义，远答报恩机。
深院三年影，荒园一木扉。
悬灯梅雨夕，鸣磬麦风微。
昔日亲栽树，今将宿草围。
梅雨
山中·山中野菜不须钱
廖孔说
山中野菜不须钱，紫笋黄精满路边。
自古采薇皆可饱，况能服术亦成仙。
桃盈篮子归来缓，枕著锄头到处眠。
况有雪花称美味，未劳种植过年年。...
过年
不似·秋树犹啼乳小莺
廖孔说
秋树犹啼乳小莺，秋花亦占海棠名。
一般声艳堪惆怅，不似春风解管情。
惆怅
雨中九日
廖孔说
拄杖从教倚壁间，草堂竹牖亦开颜。
有期胜侣冲风至，无限游人载酒还。
对雨且看篱下菊，闭门自见意中山。
年年南郭登临厌，放得今朝一节闲。...
中山
中酒思河鱼脍
廖孔说
晓惊枕上卖花声，宿酒掀腾尚未宁。
但起改诗临砚坐，不能著屐向街行。
河鱼正美因思脍，好友谁来共解酲。
梅柳韶光真可爱，莫辜钟鼓报新晴。...
解酲
山后田家
廖孔说
流水流烟绕竹门，寒花寒鸟异孤村。
篱中宿莽冬犹绿，湖上明云夜不昏。
射鸭野塘情复喜，烹鸡茅舍酒重温。
蹊间路熟无妨醉，残雪依稀似月痕。...
茅舍
华阳杂韵
廖孔说
林间风霭日氤氲，乍露孤峰半未分。
一夜雷声在山下，始知身出万重云。
氤氲
酒家同彦先何事留春
廖孔说
苦说伤春还饯春，夜深啼鸟对沾巾。
绿阴村酒城南肆，同是尊前白发人。
酒家
与一然听钟
廖孔说
寥寥相对一灯明，数尽遥钟百八声。
题向山堂成故事，他年却好话平生。
故事
赠友·缶粟犹堪煮
廖孔说
缶粟犹堪煮，经时可闭关。
老愁看落叶，贫不厌青山。
薄簟酬秋水，孤灯管夜闲。
箨冠文有意，为称鬓边斑。
秋水
客至·不向红尘去
廖孔说
不向红尘去，闲眠日几回。
余花山槿落，小卉海棠开。
制解僧初出，凉生客渐来。
共言西涧水，经夏起枯埃。
生客
怀匡庐·九叠晴峦好掩扉
廖孔说
九叠晴峦好掩扉，泉声处处抱斜晖。
高窗树影澄江小，远岫人踪雪寺微。
溪净饮猿连臂下，松深巢鹤掠衣飞。
荒凉石径空延伫，逋客而今归未归。...
荒凉
怀匡庐·闻说幽蹊静者多
廖孔说
闻说幽蹊静者多，石门景物近如何。
春茶雨后猿狙摘，晚食风前鸟雀过。
楚客断筇留涧石，吴僧破笠挂岩阿。
远公已去憨公往，惆怅生台长薛萝。...
惆怅
采药·采药秋山万木疏
廖孔说
采药秋山万木疏，霜吹瘦骨倦锄余。
云多忽讶寒峰失，僧少常逢古屋虚。
扣石杖声惊睡鹿，临溪笠影乱游鱼。
翠微十里无人到，时过庵西闻读书。...
读书
秋莺·喈喈秋老曙河斜
廖孔说
喈喈秋老曙河斜，嫩曲轻尘浸露华。
黄叶误求空谷友，丹枫虚拟上杨花。
蒹葭漠漠逢归燕，杨柳萧萧伴暮鸦。
珠箔玉楼弦管日，金衣谁料尚天幽。...
萧萧
雨中送春
廖孔说
迢遥烟驿欲何之，地角天涯总别离。
雾湿提壶催祖道，烟寒杜宇促归期。
徘徊柳岸秋千处，惆怅兰香祓禊时。
此约再来须隔岁，潘郎那不鬓如丝。...
秋千
雨中送春·绿阴和水草和烟
廖孔说
绿阴和水草和烟，今夕明朝顿爽然。
才到楝花飘暮雨，已看榕叶似秋天。
乍添吟鬓刚三月，暗减闺心又一年。
不信古人痴似我，晓钟欲尽转难眠。...
秋天
和俞容自游仙诗
廖孔说
白鹤珠宫写洞章，玉炉无火自腾香。
道人睡熟深庭月，眉里经声诵自长。
白鹤
和俞容自游仙诗·仙梦春愁两入微
廖孔说
仙梦春愁两入微，人间天上似还非。
一时青帝收花去，龙尾弥弥送雨归。
入微
闻钟·华阳百里一孤钟
廖孔说
华阳百里一孤钟，地阔天空山万重。
飒沓烟霜悠扬月，依微随鹤绕三峰。
悠扬
病·绽衲蒲团清病余
廖孔说
绽衲蒲团清病余，焚香三日读仙书。
开门红叶俱吹尽，寒木寥寥倚太虚。
寥寥
怀子昼次其韵
廖孔说
花满扬州月满栊，相寻最苦梦难同。
闷来细把《芜城赋》，读向凄凄暮雨中。
扬州
重过兰溪
廖孔说
越迹吴踪久未能，飘来一叶泊孤僧。
依然白酒青山夜，莺脰湖边摘野菱。
白酒
石门·石门酒薄客愁宽
廖孔说
石门酒薄客愁宽，谁念霜溪晓被寒。
偶见邻舟说红叶，五更疏雨梦长干。
红叶
偶集·阴雨霏霏湿酒卮
廖孔说
阴雨霏霏湿酒卮，满堂红烛对弹棋。
主人先醉非无意，愁见更阑客散时。
无意
访道士·露草烟林断客行
廖孔说
露草烟林断客行，竹扉昼掩对高城。
道人不爱人天供，消受秋空鹤一声。
消受
西湖·水中树影树中山
廖孔说
水中树影树中山，山自无心水自闲。
明月两堤人不见，小舟独向断桥还。

廖孔说的诗词名句全集
