诗人:宁调元
作品数目：73篇
朝代：现代
诗人简介：宁调元（1883-1913），中国近代民主革命烈士。字仙霞，号太一，笔名有辟支、屈魂，化名林士逸，湖南醴陵人。1904年加入华兴会，次年留学日本，并加入同盟会。回国后创办杂志，鼓吹反...
<<柬蜕庵三什>> <<感旧集定庵句>> <<燕京杂诗>> <<燕京杂诗·求田问舍亦徒然>> 
<<燕京杂诗·岁既晏兮孰华予>> <<燕京杂诗·河山元气入残秋>> <<燕京杂诗·晓闻云雾蔽长安>> <<燕京杂诗·阴雨淫淫鬼昼行>> 
<<感旧·名场阅历莽无涯>> 

宁调元的诗词全集

燕京杂诗·河山元气入残秋
宁调元
河山元气入残秋，感慨时艰涕暗流。
灾异江都曾作赋，功名李广不宜侯。
凤凰可惜供鹰犬，骐骥偏令作马牛。
意志新来摧折尽，人间何处可埋愁。...
骐骥
感旧·弱冠寻芳数岁华
宁调元
弱冠寻芳数岁华，今年负煞武陵霞。
初弦相见上弦别，不是南天无此花。
弱冠
柬蜕庵三什
宁调元
兜率分居第几天？相思相忆甚于前。
春花秋月愿难了，黄土青山事可怜。
闲忆宜梅伤岁暮，却疑归梦在人先。
重重烟雾重重树，何处黄昏待月圆？...
重重
感旧·碧玉门前产丽华
宁调元
碧玉门前产丽华，腰身略似海棠斜。
梅魂菊影商量遍，可惜南天无此花。
商量
秋兴·天气渐凉风打头
宁调元
天气渐凉风打头，囚中经夏又经秋。
云飞远岫原无意，蚁溃长堤自可愁。
忧患那堪闻杜宇，网罗何况到沙鸥。
楚江惊浪吴江雨，欲归不归何处舟。...
网罗
感怀·十年前是一重囚
宁调元
十年前是一重囚，也逐欧风唱自由。
复九世仇盟玉帛，提三尺剑奠金瓯。
丈夫有志当如是，竖子诚难足与谋。
愿播热血高万丈，雨飞不住注神州。...
竖子
柬蜕庵三什·北瘦南肥各迥然
宁调元
北瘦南肥各迥然，知非遥想待他年。
繁华渐逐山河尽，誓愿差同铁石坚。
成佛成仙都不易，胡天胡帝镇相怜。
桑干千里东流水，流亦无穷恨亦绵。...
无穷
燕京杂诗·晓闻云雾蔽长安
宁调元
晓闻云雾蔽长安，羊胃羊头天画寒。
铜臭可怜兼乳臭，时艰益复信才艰。
人情叶叶都如此，世路悠悠古所难。
多少东风零落恨，百无聊赖强为欢。...
悠悠
壬子感事四章·世渐承明喜欲狂
宁调元
世渐承明喜欲狂，衣冠重睹汉家装。
五千貂锦张旗鼓，百二金瓯资栋梁。
青史更无先例在，黄牛贪看异乡忙。
愁来对此频搔首，惭愧新添两鬓霜。...
异乡
壬子感事四章·塞上秋高马渐肥
宁调元
塞上秋高马渐肥，将军推食复推衣。
高楼西北腾奇气，大海东南露国徽。
此去似怜乌鹊意，我来不见木棉飞。
十年一事生差幸，眼看征人奏凯归。...
眼看
武昌狱中书感
宁调元
拒狼进虎亦何忙，奔走十年此下场。
岂独桑田能变海，似怜蓬鬓已添霜。
死如嫉恶当为厉，生不逢时甘作殇。
偶倚明窗一凝睇，水光山色剧凄凉。...
凄凉
清明忆亡友姚宏业
宁调元
望渺渺兮隔海溟，鲸鲵未斩浪花腥。
杜鹃啼血千山紫，春草连烟万里青。
百二山河同败絮，两三亲友各飘萍。
伤心又过清明节，樽酒招魂何处汀？...
亲友
感事一什病中作
宁调元
百国潮流卷地来，天公沉鼾大如雷。
神仙半出淮南犬，士木争营郭隗台。
万事尘老成痛哭，十年生死几轮回。
天花过眼飘流尽，但觉寒炉有死灰。...
老成
无题·久无谈笑路西东
宁调元
久无谈笑路西东，鱼雁沉沉信不通。
时复思君倚深树，灯花犹记别时红。
灯花
无题·油壁香车不再逢
宁调元
油壁香车不再逢，画楼魂梦可曾同？
茫然不悟身何处，夜夜空随斗柄东。
无题
无题·唤取青蛾对酒歌
宁调元
唤取青蛾对酒歌，思归无路欲如何？
寄来妙句能相忆，别后悲欢事几多。
无题
无题·精卫难填碧海干
宁调元
精卫难填碧海干，徘徊中夜倚阑干。
不堪容易少年事，安得愁中却暂欢。
少年
唐守楩蹈江死以此哭之
宁调元
一呼一吸一障碍，始信不如归去休。
楚水楚山皆是恨，蛮烟蛮雨那堪愁。
陆机感逝当年赋，宋玉悲来何处秋？
国士无多沦落尽，青磷遥夜起山丘。...
沦落
海上次韵答天梅
宁调元
去年此日相逢地，可肯年年此地逢。
残雪未销成腊鼓，新元弹指过黄龙。
一壶浊酒从容尽，竟日清谈意态雄。
我向吟坛一低首，诗人今有李空同。...
清谈
癸丑狱中作·蔓尽瓜稀泪暗吞
宁调元
蔓尽瓜稀泪暗吞，须臾忍死可堪论。
谁明黄雀螳螂意，频见朱门主仆喧。
生世何堪当五浊，问天毕竟阻重阍。
身经波浪翻回在，待抉双眸挂国门。...
国门
秋兴·见说降幡出石头
宁调元
见说降幡出石头，已伤离乱更伤秋。
安排浊酒消长夜，欲掘青天寄古愁。
世味早知成腐鼠，人情何况逐浮鸥。
茫茫前路无归处，暮雨西风江上舟。...
茫茫
感旧集定庵句
宁调元
西来白浪打旌旗，惭愧飘零未有期。
洗尽狂名消尽想，渡江只怨别蛾眉。
旌旗
燕京杂诗
宁调元
弦管燕京三月天，风沙扑面若为怜。
鹍鹏溟北思千里，鸡犬淮南尽九天。
傀儡渐凭樽酒尽，佯狂差较世人贤。
万般迷误能排解，益信空华在眼前。...
佯狂
燕京杂诗·求田问舍亦徒然
宁调元
求田问舍亦徒然，来日无憀去日闲。
为鬼为蜮将一世，不飞不鸣已三年。
巴蛇渐长期吞象，蜀帝从今定化鹃。
容易河阳丝两鬓，妇人醇酒未应怜。...
容易
燕京杂诗·岁既晏兮孰华予
宁调元
岁既晏兮孰华予？窃国者侯窃钩诛。
东方玩世成饥饿，南郭仰天似槁枯。
半解一知天下士，千歧百辙釜中鱼。
当时汾水楼船意，风起云飞尽感吁。...
东方
燕京杂诗·阴雨淫淫鬼昼行
宁调元
阴雨淫淫鬼昼行，南风吹鬓悯馀生。
韩非发愤书徒著，毛遂历阶意未平。
不净尘恨多懊恼，转疑恩怨太分明。
当年情意消难尽，凭仗青蝇身后名。...
分明
感旧·名场阅历莽无涯
宁调元
名场阅历莽无涯，忽向东山感岁华。
翻是桃花心不死，自缄红泪请回车。
桃花
感旧·重话京华送我情
宁调元
重话京华送我情，词锋落月互纵横。
人生那用长辛苦，整顿全神注定卿。
辛苦
感旧·身世闲商酒半醺
宁调元
身世闲商酒半醺，亦狂亦侠亦温文。
绿珠不爱珊瑚树，合配琳琅万轴身。
珊瑚
感旧·是仙是幻是温柔
宁调元
是仙是幻是温柔，银汉迢迢入夜愁。
花月湖山骄冶甚，今番嫩约怕沉浮。
沉浮
感旧·莫恨今生去日多
宁调元
莫恨今生去日多，不论盐铁不筹河。
百年心事归平淡，甘隶妆台伺眼波。
心事
感旧·醒又缠绵感岁华
宁调元
醒又缠绵感岁华，吟鞭东指即天涯。
难忘槐市街南宅，救得人间薄命花。
薄命
感旧·美人信有错刀投
宁调元
美人信有错刀投，更折梨花寄暮愁。
难学冥鸿不回首，明朝何况促兰舟。
回首
感旧·小别湖山劫外天
宁调元
小别湖山劫外天，七襄报我定何年。
香兰自判前因误，空损秋闺一夜眠。
感旧·倦矣应怜缩手时
宁调元
倦矣应怜缩手时，卿筹烂熟我筹之。
安排写集三千卷，删尽刘郎本事诗。
安排
冬日杂咏·天时人事自相催
宁调元
天时人事自相催，山意冲寒欲放梅。
世代飘零余到此，一生襟抱向谁开。
飘零
冬日杂咏·岁云暮矣增离忧
宁调元
岁云暮矣增离忧，高视乾坤又可愁。
弟妹萧条各何在，竟非吾土倦登楼。
萧条
冬日杂咏·四海十年不解兵
宁调元
四海十年不解兵，人今罢病虎纵横。
思家步月清宵立，月傍关山几处明？
关山
冬日杂咏·中天月色好谁看
宁调元
中天月色好谁看，积雪飞霜此夜寒。
古往今来皆涕泪，蛮夷杂种错相干。
相干
冬日杂咏·身愿奋飞病在床
宁调元
身愿奋飞病在床，诗成吟咏转凄凉。
舌存耻作穷途哭，自笑狂夫老更狂。
穷途
冬日杂咏·我有新诗何处吟
宁调元
我有新诗何处吟，风涛飒飒寒山阴。
三年奔走空皮骨，长使英雄泪满襟。
奔走
壬子感事四章·上将雍容阃外尊
宁调元
上将雍容阃外尊，醴泉芝草信无根。
六朝金粉推红玉，七郡良家尽孟贲。
不食帝羓终积憾，似闻辽鹤有啼痕。
交游百辈凋零后，当作晨星总可论。...
交游
壬子感事四章·哀乐中年梦里过
宁调元
哀乐中年梦里过，功成见说有渔蓑。
鄂褒不尽关毫发，树木从容老橐佗。
似此生存真不易，古来英武亦无多。
历朝兴废寻常事，彀得旁人烂斧柯。...
寻常
秋兴·却从南苑望东林
宁调元
却从南苑望东林，江水无声暮气森。
明日黄花堪插鬓，他时绿叶又成阴。
五更沉角惊残梦，万里飘蓬碎客心。
谁惜天涯离别苦，几家怨女拭寒砧。...
天涯
秋兴·不堪雨细又风斜
宁调元
不堪雨细又风斜，心绪都如未展华。
汉上惊鸿冰作影，银河彩凤玉为槎。
百年人事观朝槿，万里烽烟急暮笳。
独立江城无限意，我来不见落梅花。...
烽烟
秋兴·朝来烟雾蔽清晖
宁调元
朝来烟雾蔽清晖，魔力渐高道力微。
何日黄龙能直抵，只今乌鹊尚南飞。
旧人渐散空相忆，壮志犹存未忍违。
从此蓬山天样远，休论燕瘦与环肥。...
壮志
秋兴·萧萧木叶下江头
宁调元
萧萧木叶下江头，猿啸天高万里秋。
北方佳人真绝世，南国红豆最牵愁。
竟教异路伤风马，为惜前盟问海鸥。
是果是因谁料得，偶然郭李又同舟。...
海鸥
秋兴·秋烟漠漠锁荒林
宁调元
秋烟漠漠锁荒林，隔岸楼居气象森。
逝水为谁留泡影，流光不惜分馀阴。
一场筵散轻分手，千里月明共此心。
等是不堪愁里听，朝来寒雨晚来砧。...
分手
秋兴·落日孤城万柳斜
宁调元
落日孤城万柳斜，江山无复旧繁华。
故宫真有金人泪，银汉频回帝子槎。
一夜微霜飞木叶，数行清泪咽胡笳。
芙蓉生在秋江上，何事开花又落花。...
胡笳
秋兴·汉家陵阙对西晖
宁调元
汉家陵阙对西晖，南眺瀟湘烟雨微。
眼见红羊成浩劫，若为黄鹄竟高飞。
畏蛇畏药何时了，为雨为霖此愿违。
起视东南生意尽，几人田宅拥高肥。...

宁调元的诗词名句全集
