诗人:吴济
作品数目：5篇
朝代：宋代
诗人简介：吴济，字巨川（影印《诗渊》册五页三七○二），号廉静（《咸淳临安志》卷三○），将乐（今属福建）人。真宗咸平五年进士。（明嘉靖《延平府志》卷一四）。大中祥符五年（一○一二）知龙州。...
<<鲍家田·摇旆家家酒>> <<栏边·潮信栏边见>> <<秋兴·伤秋愁不断>> <<题甘露寺·云阙漏微照>> 
<<野外即事>> 

吴济的诗词全集

秋兴·伤秋愁不断
吴济
伤秋愁不断，邻杵已鸣霜。
宝扇鸾收影，篘蚁带香疏。
花停懒蝶细，草庇寒螀虫。
落叶无人扫，庭空下夕阳。
夕阳
题甘露寺·云阙漏微照
吴济
云阙漏微照，长江得半明。
心随帆影远，鸥似我身轻。
今古几兴废，山川无变更。
倚栏吟未断，拍拍又潮生。
长江
鲍家田·摇旆家家酒
吴济
摇旆家家酒，收犁处处村。
草深迷井口，槿密拥篱根。
绿水明秧本，青山失烧痕。
多应忌蚕事，畏客掩柴门。
柴门
栏边·潮信栏边见
吴济
潮信栏边见，人家树杪分。
笋鞭遮过蚁，蛛网碍飞蚊。
松古藏灵药，山高落冷云。
吾庐远城市，花草故欣欣。
花草
野外即事
吴济
横木渡前溪，藤深路欲迷。
瘦筇谙乱石，老屐带新泥。
尽日绿阴合，有时黄鸟啼。
多情双蛱蝶，飞傍帽簷低。

吴济的诗词名句全集
