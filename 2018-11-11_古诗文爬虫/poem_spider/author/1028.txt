诗人:杨宛
作品数目：19篇
朝代：明代
诗人简介：杨宛（？-1644），字宛叔，一作宛若。明末金陵秦淮名妓。十六岁归茅元仪为妾。她能诗词、娴南曲，又善书画，其草书尤为人所称道。元仪因得罪权臣，失意纵酒而死，王微归许誉卿。崇...
<<促梅·风期今岁阻>> <<元夜有感>> <<春雪·性本若浮云>> <<秋日书梵经藏佛腹>> 
<<促织·啛啛孤韵入秋林>> <<咏阁前柳>> <<病起·是事与心违>> <<愁春·不向花前为怯春>> 
<<看美人放纸鸢>> 

杨宛的诗词全集

秋日书梵经藏佛腹
杨宛
碧瓦云楸映半塘，静从秋色到修篁。
聊存心力于经卷，不负闲身住草堂。
微雨暗飘毫素润，轻风徐动墨池香。
书成却恨无人识，故向真空密处藏。...
秋色
闻雁·万里翩翩度碧虚
杨宛
万里翩翩度碧虚，月明送影意何如。
也知一向郎边过，自是多情少寄书。
翩翩
病中·坐卧掩虚堂
杨宛
坐卧掩虚堂，香风绕笔床。
咏花生艳冶，题柳遂轻狂。
事少人偏倦，情多梦不长。
年年愁病日，却笑为诗忙。
轻狂
促梅·风期今岁阻
杨宛
风期今岁阻，幽抱竟难开。
翰弱犹含冻，枝繁几暗猜。
未能传信去，那得逗香来。
自恨春相避，羞凭羌笛催。
元夜有感
杨宛
弦管千家沸此宵，花灯十里正迢迢。
闲闺蓦地停杯忆，如许春光伴寂寥。
寂寥
春雪·性本若浮云
杨宛
性本若浮云，因风逐处纷。
穿梅惊蕊落，乘柳讶花芬。
离合终成水，联翩似结纹。
虽难待明月，相对亦欣欣。
联翩
促织·啛啛孤韵入秋林
杨宛
啛啛孤韵入秋林，切切幽心语夜深。
惯不怜人成好梦，却凭好事戏相寻。
在床在户身难主，添恨添愁巧自深。
何不早从金笼住，傍人枕畔共哀吟。...
切切
咏阁前柳
杨宛
初春无限意，况复近妆楼。
不舞时如醉，参差乱若愁。
风流费管束，绰约自难俦。
肠断重门里，花飞逐浪浮。
绰约
病起·是事与心违
杨宛
是事与心违，经旬未启扉。
闲花随逝水，弱柳荡晴辉。
燕子差帘箔，鱼儿长钓矶。
年年当此际，病起怯春衣。
燕子
愁春·不向花前为怯春
杨宛
不向花前为怯春，春风似也不怜人。
明添愁绪阴添病，不分花枝自在身。
愁绪
看美人放纸鸢
杨宛
共看玉腕把轻丝，风力蹉跎莫厌迟。
顷刻天涯遥望处，穿云拂树是佳期。
天涯
看美人放纸鸢·愁心欲放放无由
杨宛
愁心欲放放无由，断却牵丝不断愁。
若使纸鸢愁样重，也应难上最高头。
无由
看美人放纸鸢·羡伊万里度晴虚
杨宛
羡伊万里度晴虚，自叹身轻独不如。
若到天涯逢荡子，可能为报数行书。
天涯
看美人放纸鸢·薄情如纸竹为心
杨宛
薄情如纸竹为心，辜负丝丝用意深。
一自飞扬留不住，天涯消息向谁寻。
天涯
看美人放纸鸢·时来便逐浮云去
杨宛
时来便逐浮云去，一意飘扬万种空。
自是多情轻薄态，佳人枉自怨东风。
轻薄
即事·东风堪赏犹堪恨
杨宛
东风堪赏犹堪恨，绽尽花来送尽花。
可惜一庭深浅色，随风今去落谁家。
深浅
即事·东风同护曲阑中
杨宛
东风同护曲阑中，一样花枝别样红。
纵是不容春绾住，莫教狼藉宋家东。
狼藉
舟泊黄河与止生舟隔两岸口占寄示
杨宛
恨打鸳鸯两岸飞，两心相望共依依。
何如溪上眠沙稳，相逐相呼趁月归。
鸳鸯
梦还仙都幽踪宛若闲房寂然独贮玉砚有识书名
杨宛
怨梦因无好梦成，昨宵忽得快平生。
数间矮屋浮云外，几曲澄溪待月明。
惊见道书新着蠹，怜余半砚旧题名。
文心一缕三生业，只恨清愁搅墨兵。...

杨宛的诗词名句全集
