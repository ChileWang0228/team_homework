诗人:张良臣
作品数目：41篇
朝代：宋代
诗人简介：张良臣，字武子，大梁人，避地家于鄞。生卒年均不详，约宋孝宗淳熙初前后在世。隆兴元年，登进士第。官止监左藏库。笃学好古，室无长物，妻子不免饥寒。性嗜诗，但不强作，或终年无...
<<书情奉寄蒋弋阳公>> <<示长芦仁禅师>> <<上雪窦山奉慈院>> <<陪天童觉禅师如>> 
<<留云门山中>> <<西江月·四壁空围恨玉>> <<赋·柳暗旗亭不忍看>> <<春词·后主搴香复倚春>> 
<<次韵持上人题延庆寺清玉轩>> 

张良臣的诗词全集

晓行·千山万山星斗落
张良臣
千山万山星斗落，一声两声钟磬清。
路入小桥和梦过，豆花深处草虫鸣。
草虫
西江月·四壁空围恨玉
张良臣
四壁空围恨玉，十香浅捻啼绡。殷云度雨井桐凋。雁雁无书又到。
别後钗分燕股，病馀镜减鸾腰。蛮江豆蔻影连梢。不道参横易晓。...
豆蔻
次韵持上人题延庆寺清玉轩
张良臣
水芳未动城南路，一一僧檐有竹看。
政尔尘埃能自表，故应悠久澹相安。
长杨晓猎干戈肃，古棘春朝万玉寒。
碧眼阿师来授记，化龙飞去抑何难。...
干戈
长松丹井·九转丹砂炼得成
张良臣
九转丹砂炼得成，飘飘仙袂入青冥。
一泓寒水留真汞，千岁长松产茯苓。
茯苓
清修岭·丧胆岩上人
张良臣
丧胆岩上人，怖死岩下人。
周道自砥直，何枉不问津。
人生贵适意，毋容矫吾真。
渊明兀馀年，漉酒乃一巾。
适意
偶题·谁家池馆静萧萧
张良臣
谁家池馆静萧萧，斜倚朱门不敢敲。
一段好春藏不尽，粉墙斜露杏花梢。
杏花
祝猫·江上孤篷雪压时
张良臣
江上孤篷雪压时，每怀寒夜暖相依。
从今休惯穿篱落，取次怀春屡不归。
篱落
书情奉寄蒋弋阳公
张良臣

颓年去堂堂，白发新种种。
崎岖造化久，败屦常决踵。
从来万里意，不料乘嶮恐。
鸣鹤略九皋，未羡乘轩宠。

种种
示长芦仁禅师
张良臣
丛丛竹雀闹人家，农事春来渐有涯。
品字柴头煨政暖，不知风雪到梅花。
梅花
上雪窦山奉慈院
张良臣
迢迢岭外雪云明，犹忆尘中见伟人。
沙上岂无新到雁，附来莫厌尺书频。
迢迢
陪天童觉禅师如
张良臣
风勒江云雪未匀，梦寒不到碧梅春。
破帆又指鞠城近，漠漠平沙落雁频。
漠漠
留云门山中
张良臣
侨装结束烂花衣，采藿兰娘釂翠卮。
三五二八月皎皎，东西南北草离离。
非君之故岂妄集，对酒不狂无乃痴。
口住山间省前梦，而今不似洛阳时。...
洛阳
赋·柳暗旗亭不忍看
张良臣
柳暗旗亭不忍看，临江悉杀晋衣冠。
伤心明月扬州路，十里珠帘蕙草寒。
扬州
春词·后主搴香复倚春
张良臣
后主搴香复倚春，潘嫱梳洗最轻盈。
南朝破后无词客，燕子桃花古石城。
南朝
别持上人·藏竹永和字
张良臣
藏竹永和字，浣花天宝诗。
清江入舟楫，忍泪别僧持。
舟楫
春词·竚兰无限楚时春
张良臣
竚兰无限楚时春，罨岸风平绿自熏。
睡起画檐双语燕，得花留得夜来云。
无限
送人游姑苏
张良臣
儿时吾亦寄君州，细细听君说旧游。
处处绿波通酒巷，女郎多在采菱舟。
女郎
晚步南城下
张良臣
冷云堆屋晚仍春，惘惘人行陌上昏。
飞去飞来沙上雁，去年洲渚旧芦根。
去年
寄蒋弋阳公·五都一何绮
张良臣
五都一何绮，歌管政繁会。
眷我友明月，援琴写秋濑。
何言昃离后，一饱困藜稗。
风雨墨如翳，欲往徒自碍。
风雨
山房惠猫·后来怜汝丈人乌
张良臣
后来怜汝丈人乌，端正衔蝉雪不如。
江海归来声绕膝，定知分诉食无鱼。
端正
遣家书·家住鄱城小洞天
张良臣
家住鄱城小洞天，经年烹鲤尚茫然。
几回鹊喜无消息，吹杀灯花独自眠。
灯花
平旦·平旦梅花契冷红
张良臣
平旦梅花契冷红，越香何限水流东。
陈年翠袖新年恨，尽在吹香笑语中。
新年
梅市道中·连雨疏蓬不耐关
张良臣
连雨疏蓬不耐关，脩眉如失更晴悭。
越王故国无人问，艇子穿花自往还。
往还
留题吴兴投老庵
张良臣
白鹭悠悠去不还，渚云汀草一生闲。
暮年不入西州路，空倚梅花说住山。
梅花
老子像·函谷关头紫气浓
张良臣
函谷关头紫气浓，独教关尹喜相逢。
如何道德五千字，不载周家藏室中。
道德
酒熟·浊醪初熟荐霜螯
张良臣
浊醪初熟荐霜螯，不拟寒山不广骚。
清晓豆花篱下立，竹梢独与月争高。
九日书吕季慈室
张良臣
上池入寺见承平，影落南州迹易陈。
手把黄花看新雁，风烟愁杀旧京人。
黄花
过临平·儿时曾忆此登临
张良臣
儿时曾忆此登临，细说穷途有述征。
四十九年蘧伯玉，月明人静过临平。
登临
过西溪·罨画层波蕙草荒
张良臣
罨画层波蕙草荒，冷云客雁两回皇。
梅花到得吹成雪，尽是清愁不是香。
梅花
玉台體·主人流落委荒坟
张良臣
主人流落委荒坟，燕子还来坏戟门。
惟有桃花古时月，端端正正照啼痕。
桃花
赠英上人·之秦剩肯迎张禄
张良臣
之秦剩肯迎张禄，踏越何曾用计然。
元鼎事看蛙胜负，大槐人与蚁相连。
胜负
雪后·雪花竹屋未全消
张良臣
雪花竹屋未全消，寒雀梢头眼擘椒。
纸合不烟梅自放，底能踏湿渡溪桥。
梢头
有怀山房·每忆山房话夜深
张良臣
每忆山房话夜深，几前无主亦无宾。
老兵未领西来意，斜倚屏风一欠伸。
欠伸
玉台體·一寸春霏拂绮寮
张良臣
一寸春霏拂绮寮，蕙花江上雪初销。
伤心燕子重来地，无复人吹紫玉箫。
燕子
谢汪尚书见访
张良臣
黄叶声中接锦鞯，添丁篱落怪相牵。
归来剩欲从僧话，正掩楞伽曝背眠。
添丁
萱草·雪色侵凌绿剪芽
张良臣
雪色侵凌绿剪芽，枝抽寒玉带金葩。
北堂回首伤心处，却复令人恨此花。
伤心
小破·小破燕支钿早梅
张良臣
小破燕支钿早梅，雪云平澹越江迟。
青山岁夜行人少，鸭鸭群飞浅草时。
夏夜·恰则黄昏雨便晴
张良臣
恰则黄昏雨便晴，青塘迤逦尽蛙鸣。
月明已在芭蕉上，犹有残檐点滴声。
芭蕉
西湖晚归·帖帖平湖印晚天
张良臣
帖帖平湖印晚天，踏歌游女锦相牵。
凤城半掩人争路，犹有胡琴落后船。
胡琴
感旧·三十六陂春水绿
张良臣
三十六陂春水绿，四十九年人事非。
杨子江头永嘉后，吴侬荡桨北人稀。
永嘉
采桑子·佳人满劝金蕉叶
张良臣
佳人满劝金蕉叶，夜玉春温。别後黄昏。燕子楼高月一痕。
年年依旧梨花雨，粉泪空存。流水孤村。不著寒鸦也断魂。

张良臣的诗词名句全集
四壁空围恨玉，十香浅捻啼绡。殷云度雨井桐凋。雁雁无书又到。 张良臣。  <<西江月·四壁空围恨玉>> 

西江月·四壁空围恨玉。 别後钗分燕股，病馀镜减鸾腰。蛮江豆蔻影连梢。不道参横易晓。 张良臣。  <<西江月·四壁空围恨玉>> 

