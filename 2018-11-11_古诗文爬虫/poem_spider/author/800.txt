诗人:谢榛
作品数目：154篇
朝代：明代
诗人简介：谢榛（1495-1575）明代布衣诗人。字茂秦，号四溟山人、脱屣山人，山东临清人。十六岁时作乐府商调，流传颇广，后折节读书，刻意为歌诗，以声律有闻于时。嘉靖间，挟诗卷游京师，与李...
<<居庸关·控海幽燕地>> <<雨中宿榆林店>> <<从游沁阳途中值雪有感兼示元煇>> <<重过张氏园林>> 
<<岁暮卢次楩过邺有感>> <<秋闺曲·目极江天远>> <<除夕徐子与宅得年字>> <<晚眺·寒日下西陵>> 
<<自拙叹·出门何所营>> 

谢榛的诗词全集

居庸关·控海幽燕地
谢榛
控海幽燕地，弯弓豪侠儿。
秋山牧马处，朔塞用兵时。
岭断云飞迥，关长鸟度迟。
当朝有魏尚，复此驻旌旗。
旌旗
榆河晓发
谢榛
朝晖开众山，遥见居庸关。
云出三边外，风生万马间。
征尘何日静，古戍几人间。
忽忆弃繻者，空惭旅鬓斑。
征尘
雨中宿榆林店
谢榛
凉雨何冥冥，黑云复浩浩。
山行夜不休，破屋临古道。
数口远相投，芜秽不及扫。
园荒无主人，马散啮秋草。
席地即吾庐，馔生聊自保。
隔林乞火回，酌酒慰怀抱。
反为妻子嗤，宁如在家好。...
妻子
重过张氏园林
谢榛
随处携鸠杖，狂时倒鹖冠。
晚山当座出，风竹满楼寒。
独酌世情远，长歌春事残。
不知桃李发，白首几回看。
世情
从游沁阳途中值雪有感兼示元煇
谢榛
邺台衡漳湄，太行何间之。
东西共雨雪，当春复凄其。
纷然皓盈目，宁不兴汝思。
北堂汝亲老，况汝两娇儿。
重轻俱在心，应念寒与饥。
汝父尚行迈，驱马远相随。
野水亦有波，独树亦有枝。...
弟兄
除夕徐子与宅得年字
谢榛
客里岁时迁，还来醉此筵。
吴歌怜《子夜》，潘鬓感丁年。
列炬明深院，繁星动远天。
宫梅殊有意，更向早春妍。
早春
晚眺·寒日下西陵
谢榛
寒日下西陵，漳河晚渡冰。
孤城归猎骑，双树隐禅灯。
野眺心何远，岩栖老未能。
翻怜戎马日，愁思坐相仍。
戎马
岁暮卢次楩过邺有感
谢榛
燕霜终古愤，梁狱昔年书。
世事疏狂里，交情患难余。
相看年欲老，多感岁将除。
醉拟应刘赋，春风起敝庐。
春风
秋闺曲·目极江天远
谢榛
目极江天远，秋霜下白蘋。
可怜南去雁，不为倚楼人。
可怜
自拙叹·出门何所营
谢榛
出门何所营，萧条掩柴荆。
中除不洒扫，积雨莓苔生。
感时倚孤杖，屋角鸠正鸣。
千拙养气根，一巧丧心萌。
巢由亦偶尔，焉知身后名。
不尽太古色，天末青山横。
 ...
偶尔
夏夜独坐披襟当风颇有秋意赋此寄怀
谢榛
散发南楼夜，翛然披素襟。
蛩声依草际，萤火落墙阴。
老破当年梦，秋生久客心。
遥思苔石上，坐听美人琴。
散发
塞下曲·青海城边秋草稀
谢榛
青海城边秋草稀，黄沙碛里夜云飞。
将军不寐听刁斗，月上辕门探马归。
将军
杨以时复游郡下
谢榛
乱后相逢日，论交半已非。
谋生双鬓改，感旧十年归。
帆落烟中浦，琴鸣竹里扉。
重来傍燕市，霜露满秋衣。
相逢
次张祜金山寺之韵
谢榛
孤绝寒逾迥，苍茫夜不分。
僧归依岛月，龙定缩江云。
天汉窗前合，风涛枕上闻。
好沽瓜步酒，诗思在微醺。
苍茫
早发坡泉薄暮至太行山下
谢榛
地分三晋此山川，形胜迢遥在马前。
乱石斜通青草路，太行横断夕阳天。
漫垂云气孤村雨，时聒乡心几树蝉。
不及阮宣随处醉，兴来即解杖头钱。...
云气
病怀·鬓发萧萧昼不冠
谢榛
鬓发萧萧昼不冠，他乡风物若为看。
花庭晒药日将午，茅屋烹茶春尚寒。
久别亲朋谁问病，深怜儿女自加餐。
是非高枕浮云过，遥忆西河旧钓竿。...
儿女
武皇巡幸歌·齐鲁巡游地
谢榛
齐鲁巡游地，苍生见紫微。
晴云随躭舫，春水照龙衣。
柳畔千官拥，沙边七校围。
观鱼移白日，鼓吹月中归。
鼓吹
春闺·深院飞花急
谢榛
深院飞花急，临风祇自哀。
又看春色老，坐使玉颜摧。
落月窥琴室，流尘上镜台。
窗前有梅树，岁暮待君开。
镜台
初春夜集王元美宅饯别吴峻伯徐汝思袁履善三
谢榛
共饯江南客，芳筵候月来。
漏催诗草就，春报烛花开。
把袂终千里，论心更一杯。
风人今夜聚，星使几时回。
官舍遥闻笛，宫庭暗落梅。
相看倍惆怅，残雪照燕台。...
惆怅
春园·水村人寂寂
谢榛
水村人寂寂，迟日敞柴关。
菜甲春初细，园丁雨后闲。
沙边来白鸟，柳外出青山。
此地多幽意，行歌薄暮还。
薄暮
季冬夜西池君见过
谢榛
昔枉信陵车，侯生一敝庐。
自甘昭代隐，拟著老农书。
山冥登楼外，庭寒扫雪余。
相知在古道，宁复曳长裾。
相知
寄东平刘成卿
谢榛
有才官遽罢，知尔国忧深。
涕泪看春草，艰难返故林。
余生恩到骨，独卧梦惊心。
龙剑多灵异，还疑风雨吟。
风雨
秋雨宿权店驿有感
谢榛
驿灯分暝色，野馆滞秋阴。
已倦衰年事，偏驰故国心。
夜凉槐雨滴，月暗草虫吟。
归梦不知路，千山云更深。
草虫
冬夜黄给事用章宅同张肖甫赋得中字
谢榛
初逢青琐彦，下榻一宵同。
月落棋声里，春回烛影中。
放歌还楚调，扶醉有巴童。
上苑遥相问，梅花定几丛。
梅花
塞下·青山行不断
谢榛
青山行不断，独马去迟迟。
宿雾开军垒，寒城见酒旗。
沙连天尽处，霜重日高时。
惨淡兵戈气，萧条榆柳枝。
乾坤疲战伐，将相系安危。
寄语筹边者，功名当自知。...
乾坤
塞下·路出古云州
谢榛
路出古云州，风沙吹不休。
乌鸢下空碛，驼马渡寒流。
地旷边声动，天高朔气浮。
霜连穷海夕，月照大荒秋。
击鼓番王醉，吹笳汉女愁。
龙城若复取，侠士几封侯。...
风沙
春兴·夜月悬银烛
谢榛
夜月悬银烛，春江湛绿醅。
美人歌古调，烂醉百花台。
烂醉
雪后登代州城楼时虏犯岢岚
谢榛
睥睨胡天近，登临边树迷。
汉兵不到处，寒鸟向谁啼。
登临
雪后登代州城楼时虏犯岢岚·霁色分诸垒
谢榛
霁色分诸垒，寒空下一雕。
幕南白草尽，胡马亦何骄。
岢岚
雪后登代州城楼时虏犯岢岚·都门飞羽书
谢榛
都门飞羽书，冰雪走胡骑。
只见塞云愁，那知塞垣事。
岢岚
采莲曲·湖上西风吹绮罗
谢榛

湖上西风吹绮罗，靓妆越女照清波。
折将莲叶佯遮面，棹过前滩笑语多。

笑语
哀哉行·燕京老人鬓若丝
谢榛
燕京老人鬓若丝，生长富贵无人欺。
少年慷慨结豪侠，弯弓气压幽并儿。
自嗟迩来筋力衰，动须僮仆相扶持。
忽惊杂虏到门巷，黄金如山难解危。
余息独存剑锋下，子孙散尽生何为。
厩马...
黄金
送许参军归都下兼寄严冢宰敏卿
谢榛
君不见岢岚州，云连雉堞生边愁。
寒天惨淡日易落，偏令鸟雀群啁啾。
郁潾结冰高于岸，逝水暗咽翻西流。
防秋复防秋，不虞岁暮烽火稠。
黠虏交攻孤垒破，马牛去尽犬羊留。
犬蹲屋角吠...
父老
武皇巡幸歌
谢榛
神武驱兵日，南征气赫然。
射蛟江水上，立马石城边。
羽檄飞三楚，霓旌拂九天。
功成凯歌夜，皓月送楼船。
凯歌
武皇巡幸歌·玉辇冲寒色
谢榛
玉辇冲寒色，萧萧八骏鸣。
兔河冰上过，狐岭雪中行。
抚剑群胡遁，弯弓百兽惊。
当年赤帝子，空到白登城。
帝子
寒食旅怀
谢榛
蓟北惊寒食，淹留几自嗟。
春风来燕子，落日在桃花。
丘陇行边泪，江湖梦里家。
不知疏懒客，何物是生涯。
江湖
伏枕·伏枕无穷事
谢榛
伏枕无穷事，虚堂秋夜深。
松低半窗月，山静数家砧。
老鹤同幽意，寒蒐伴苦吟。
百年儿女计，谁识向平心。
百年
北望·十月嘶胡马
谢榛
十月嘶胡马，南来饮潞河。
论功自有定，报国岂无多。
雾拥宫门隔，星飞羽檄过。
中兴见神武，不许郅支和。
中兴
春柳·黄骊时复唤春游
谢榛
黄骊时复唤春游，陌上杨花漫不休。
几向离筵摇落日，莫教长笛动清秋。
轻烟直接都门外，细雨低临灞水头。
谩系王孙金络马，萋萋绿草有人愁。...
水头
送客游洞庭湖
谢榛
相逢楚客问巴州，此去扬帆湖上游。
天汉长连洞庭水，云霞半入岳阳楼。
低空白雁投寒渚，隔浦丹枫照暮秋。
莫向湘君听鼓瑟，黄陵月冷不胜愁。...
黄陵
寄赵宪副万举
谢榛
旧卧淮阳阁，今屯邺下兵。
经时求壮士，忧国听边声。
马踏长楸道，旗翻细柳营。
黄须少年子，仗剑迟功成。
少年
秋日怀弟
谢榛
生涯怜汝自樵苏，时序惊心尚道途。
别后几年儿女大，望中千里弟兄孤。
秋天落木愁多少，夜雨残灯梦有无。
遥想故园挥涕泪，况闻寒雁下江湖。...
江湖
久客志感
谢榛
寄迹天涯久未归，孤城霜日惨无辉。
苦吟易老计何拙，浊酒驱愁功亦微。
兵气横关催走檄，仙云绕阙护垂衣。
自从河套停边议，将相于今远是非。...
是非
夜话李孺长书屋因忆乃翁左纳言
谢榛
忘年尔我重交情，论事相同见老成。
月到广除寒有色，鸦归疏柳夜无声。
三农更苦江南税，百战方休海上兵。
岁暮银台应感叹，几人封事为苍生？...
江南
江南曲·夹岸多杨柳
谢榛
夹岸多杨柳，妾家近塘口。
中有断肠花，郎君不回首。
断肠
怀邹子序
谢榛
渺渺太湖水，湖中多鲤鱼。
故人时把钓，应有北来书。
太湖
塞上曲·旌旗荡野塞云开
谢榛
旌旗荡野塞云开，金鼓连天朔雁回。
落日半山追黠虏，弯弓直过李陵台。
落日
潞阳晓访冯员外汝言
谢榛
野阔早霜明，林空凉动。
一犬吠人来，松窗破秋梦。
早霜
绣球花·高枝带雨压雕栏
谢榛
高枝带雨压雕栏，一蒂千花白玉团。
怪杀芳心春历乱，卷帘谁向月中看。
月中
塞下曲·暝色满西山
谢榛
暝色满西山，将军猎骑还。
隔河见烽火，骄虏夜临关。

谢榛的诗词名句全集
