诗人:孤松秀上
作品数目：12篇
朝代：明代
诗人简介：孤松秀上，[明]（公元一五九六年前后在世）字遗民，歙县人。生卒年均不详，约明神宗万历中前后在世。与马时良、仲良兄弟为诗友，常相唱和。逸有诗一卷，《四库总目》传于世。...
<<淮阴侯祠·落日淮阴道>> <<阻风华阳镇谒三闾庙>> <<独夜·独夜然灯照薜萝>> <<五十自纪>> 
<<人日病闲>> <<竹间听反舌鸟>> <<示徒·早办莲花劫外因>> <<仙岩山居>> 
<<仙岩山居·日出苍烟尽>> 

孤松秀上的诗词全集

示徒·早办莲花劫外因
孤松秀上
早办莲花劫外因，乾城海市恐非真。
青铜屡换娘生面，黄壤频收鬼录人。
未守鹅珠犹刻粪，强修蛇箧类添薪。
何当净扫松阴石，送想金天德水滨。...
莲花
淮阴侯祠·落日淮阴道
孤松秀上
落日淮阴道，人传汉将名。
悬知三旅尽，安用一军惊。
赫奕飞龙佐，逡巡走狗烹。
英雄空庙貌，千古恨难平。
逡巡
独夜·独夜然灯照薜萝
孤松秀上
独夜然灯照薜萝，空山魑魅暗经过。
交游冷落情缘少，坐卧轻安定力多。
疏竹趁风捎夜壁，哀鸿冲雨度秋河。
年来更制莲花漏，几度鸣钟事羯磨。...
莲花
五十自纪
孤松秀上
泡焰俄惊五十春，卉衣霍食已三旬。
枯藤鼠啮悲斜日，敝箧蛇攻苦病身。
牛马任人呼辄应，荃茅在我辨非真。
闭门且觅安心法，槛外松风解拂尘。...
牛马
人日病闲
孤松秀上
三因不究病何长，人日晴和强下床。
托命瘦筇翻似躄，怖头明镜实非狂。
梅横露蕊犹包紫，柳軃烟梢渐著黄。
洒翰檄魔文已就，波旬应向藕丝藏。...
明镜
仙岩山居
孤松秀上
茅屋青岩半，云来路已迷。
树深松鼠竞，花暗竹鸡啼。
绝壁吹寒瀑，空潭饮素霓。
日斜山影里，樵语下前谿。
绝壁
赠陆少保平泉
孤松秀上
八座荣天禄，三祗证妙身。
慧涵清净理，寿历太平春。
绮席徵歌少，篮舆入社频。
阶前戏彩客，亦足法王臣。
太平
赠陆少保平泉·鹤发神仙纪
孤松秀上
鹤发神仙纪，蝇头梵字书。
请僧开宝藏，作供施金鱼。
海众投莲社，门人奉筍舆。
夙乘坚固誓，祇树藉安居。
坚固
阻风华阳镇谒三闾庙
孤松秀上
左徒忠愤见词章，风阻舲船拜庙旁。
鱼腹吐云天半黑，龙门吹浪日俱黄。
蕙肴桂酒乡人荐，修幕灵衣估客张。
应念远游将托乘，涉余容与上涔阳。...
龙门
竹间听反舌鸟
孤松秀上
细霭轻岚散竹林，搘颐小坐听晨禽。
未蒸花气机偏涩，乍写春声意独深。
缓引易调多种舌，琐言难竟一生心。
何如隐忍过残腊，末路风烟恐不禁。...
风烟
仙岩山居·日出苍烟尽
孤松秀上
日出苍烟尽，千山入望新。
风流临水树，云逆过桥人。
花竹殊无恙，茅茨未有邻。
颓然自终古，不是学逃秦。
无恙
仙岩山居·谁家深竹里
孤松秀上
谁家深竹里，当槛即鸣湍。
人语入云尽，峰阴到水寒。
草香娱鹿性，藤老学龙蟠。
步屟浑忘远，兹山不厌看。

孤松秀上的诗词名句全集
