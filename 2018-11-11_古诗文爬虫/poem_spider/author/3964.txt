诗人:杨公远
作品数目：439篇
朝代：宋代
诗人简介：杨公远，字叔明，号野趣居士，歙人。善诗工画。终生未仕，以诗画游士大夫间。有《野趣有声画》二卷。事见本集卷首宋吴龙翰序、卷末方回跋，《元书》卷八九《方回传》附。杨...
<<学圃·萧然身世儘宽舒>> <<四绝·杜鹃声里莫春天>> <<次乾明观汪新恩>> <<康使君惠诗借韵谢>> 
<<九日登高次省斋韵>> <<寓婺源紫虚观>> <<上疏斋虑按察>> <<张道士山房次程南仲韵>> 
<<除夜·老境渐相干>> 

杨公远的诗词全集

三用韵·屋头明月上
杨公远
屋头明月上。此夕又秋分。
千里人俱共，三杯酒自醺。
河清疑有水，夜永喜无云。
桂树婆娑影，天香满世间。
世间
感怀·桂薪玉米转煎熬
杨公远
桂薪玉米转煎熬，口体区区不胜劳。
今日难谋明日计，老年徒羡少年豪。
皮肤剥落诗方熟，鬓发沧浪画愈高。
自雇一寒成感慨，有谁能肯解绨袍。...
沧浪
诗韵书怀·吾庐近野却依城
杨公远
吾庐近野却依城，弹压风光藉酒兵。
山色可供图画趣，泉流聊当管弦声。
眼前无事方安逸，天下丰年即太平。
权势从来难倚仗，只宜孤立度浮生。...
丰年
月下看白莲
杨公远
十里荷花带月看，花和月色一般般。
只应舞徹霓裳曲，宫女三千下广寒。
宫女
学圃·萧然身世儘宽舒
杨公远
萧然身世儘宽舒，剩有工夫学种蔬。
每汲清泉勤抱瓮，旋锄荒圃谩携书。
绿葵紫芥香尤美，春韭秋菘味有余。
时撷鲜苗烹石铫，朱门肉食不如渠。...
肉食
见山真意·栗里幽深自结庐
杨公远
栗里幽深自结庐，东篱采菊足清娱。
偶然触目南山好，相对沈吟一语无。
触目
万竹乃竹洲曾孙也万竹子常新恩弃儒於乾明入
杨公远
洲上檀栾竹万竿，此君得所一般般。
根虽易地终无异，操直参天也不难。
冠借皮为疑斗灿，杖凭枝作觉龙寒。
步虚词罢幽閒处，好勘黄庭悟寸丹。...
虚词
病起·弹指叹吟身
杨公远
弹指叹吟身，悭悭满六旬。
维摩宁久病，孺子岂长贫。
虽欠诗边兴，还存笔底春。
莫言憔悴损，梅瘦越精神。
精神
上已同省斋直轩郊游直轩有诗次韵是日又值寒
杨公远
韶光又是二分过，日月如梭可奈何。
对景诗成新意少，持杯量减旧时多。
禁烟修禊偶同日，落絮飞花逐逝波。
只恐阴晴天不定，明朝有兴亦蹉跎。
 ...
飞花
始生书怀·非贤非智半痴聋
杨公远
非贤非智半痴聋，性禀天然雅淡中。
閒阅废兴槐国梦，细思得失楚人吊。
事无欺世心何愧，诗为伤时句不工。
却谢梅花开几点，年年此日伴人翁。...
梅花
自述·年踰关百颇酸心
杨公远
年踰关百颇酸心，眼底朋俦试选抡。
松竹梅花三益友，诗书画卷一閒人。
北窗高卧那非乐，南阮甘贫只任真。
却喜生无荣辱事，底须姓字动朝绅。...
荣辱
次姚舍人·斜岸乌纱落魄裘
杨公远
斜岸乌纱落魄裘，得宽閒处且悠悠。
任渠名利浓於酒，雇我情怀淡似秋。
黄菊苍松陶令宅，清风明月庾公楼。
翻思二老今何在，景物依然恼客愁。...
清风
梅花·横隔片烟争向静
杨公远
横隔片烟争向静，深藏翠幕全真性。
霞拖数日初脑沉，月挂一眉天未暝。
问讯频敲碧玉枝，觅诗踏遍苍苔迳。
有时小醉倚幽窗，只藉清香闻得醒。...
碧玉
幽居之兴·堂标野趣岂虚传
杨公远
堂标野趣岂虚传，坐看朝岚与夕烟。
支迳萦迂斜傍竹，幽池清浅倒涵天。
少年心付沾泥絮，晚景身犹顺水船。
却喜传家惟老砚，麝煤磨尽可曾穿。...
晚景
诗牌·閒亭虚阁多标揭
杨公远
閒亭虚阁多标揭，旧句新篇各斗工。
为拂尘埃题数语，敢期他日碧沙笼。
拂尘
新安江上次程南仲韵
杨公远
石阑斜护崎岖迳，村酒频浇磊魄胸。
好是黄山供望眼，白云分出两三峰。
黄山
四绝·杜鹃声里莫春天
杨公远
杜鹃声里莫春天，桑柘村村绿似烟。
分趼称丝将有日，吴蚕今已起三眠。
春天
上疏斋虑按察
杨公远
歙境争先睹使星，玉川风致是前生。
壮怀学富五千卷，明月光分十一城。
吏立寒冰惊号令，民沾和气乐耘耕。
政声久徹宸旒听，行看金瓯覆姓名。...
和气
偶成·抱膝长吟更短歌
杨公远
抱膝长吟更短歌，百年身世易蹉跎。
事逢如意从来少，诗不惊人空自多。
暖日烘时花著子，东风吹后草成莎。
看渠天道无私覆，寒谷阳春有脚么。...
东风
次宋省斋立秋
杨公远
才见春花荣，又见春花谢。
花谢绿成阴，瞬目逢炎夏。
谁知俯仰间，祸融便回驾。
却喜西风来，美矣难酬价。
且效柴桑人，寄傲南窗下。
此意自领会，那许傍人借。
所原无荣辱，静中观物化。...
荣辱
回溪道中·山束溪流窄迳迂
杨公远
山束溪流窄迳迂，眼前景物入诗无。
田中蝌蚪古文字，柳下舂鉏新画图。
巨室储茶供客贩，小旗夸酒诱人沽。
行行不记几多里，回首林端日又晡。...
回首
又上疏斋虑按察
杨公远
自怜双鬓已星星，书剑无成老此生。
原识荆州轻万户，要令和璧重连城。
敲推风月诗随兴，模写江山笔代耕。
闻道珠玑囊拍塞，原分颗粒振声名。
 ...
江山
雪消·风姨剪水作花钿
杨公远
风姨剪水作花钿，铺遍乾坤惜不坚。
滑滑淤泥溶暖日，潺潺檐溜滴晴天。
山头白了青还在，梅脸肥添瘦复前。
倒指兼旬犹是腊，雇期再作兆丰年。...
丰年
铜瓶簪梅·梅花点点自清真
杨公远
梅花点点自清真，雪虐风饕苦且辛。
白玉堂开虽是贵，古铜瓶浸亦非贫。
爱渠夜写灯前影，类我时挥笔底春。
雅趣有谁能领会，华光已后更无人。...
雅趣
洞庭秋月·月色湖天浸岳城
杨公远
月色湖天浸岳城，卢花渺渺白铺汀。
玻瓈万顷清无滓，只有君山一点青。
月色
冬夜次南仲韵
杨公远
风号紧紧闭柴门，榾柮炉边了不闻。
窗外月明谁是主，输渠梅竹自平分。
平分
次余静庵晚望欲雪
杨公远
凝眸天欲莫，乌鹊认巢归。
万竅号风急，千林脱叶稀。
云顽垂地暝，屋冷带烟霏。
默想滕郎意，商量剪水飞。
商量
次宋省斋七夕雨
杨公远
人言此夕会双星，騃女痴儿竞乞灵。
学织学耕非我事，何如牛角自横经。
双星
菊花五绝·细嚼芳英清肺腑
杨公远
细嚼芳英清肺腑，离骚一语传千古。
灵均去后谁知心，幸有柴桑人作主。
知心
幽居之兴·数竿修竹半池荷
杨公远
数竿修竹半池荷，密掩柴门少客过。
笔底画能希李郭，囊中诗欠似阴何。
一心夜月炯长在，两鬓秋霜积未多。
花甲明年重数起，幸逢尘世息兵戈。...
兵戈
诗韵书怀·钟鼎箪瓢信宿缘
杨公远
钟鼎箪瓢信宿缘，且将閒逸度余年。
诗敲雪月风花夜，画卷江湖烟雨天。
三尺焦桐方外友，一泓老砚郭边田。
自惭野趣无拘束，敢和清吟一十篇。...
方外
梅影·柴门相对月华新
杨公远
柴门相对月华新，月上梅梢绝点尘。
却是嫦娥工性巧，不须泓颖画全身。
嫦娥
梅实·累累青子缀枝丫
杨公远
累累青子缀枝丫，一味含酸软齿牙。
不独曹军资止渴，也曾调鼎佐商家。
酸软
红梅·特立孤高耐岁寒
杨公远
特立孤高耐岁寒，渥丹颜貌带儒酸。
荆公诗句休拈出，北地人今已熟看。
孤高
借张山长韵呈方虚谷
杨公远
楼台寂寂白云堆，三径萦迂锁翠苔。
怪得菊松多喜色，只缘琴鹤已归来。
人瞻北斗光尤仙，门对南山掩复开。
野客再持漫刺谒，不应袖手又空回。...
门对
再用韵·非郭非山住
杨公远
非郭非山住，萧然乐有余。
昼长延客话，夜静课儿书。
药润晴时晒，蛙硗雨后锄。
近来生计好，新味富佳蔬。
生计
再用韵奉酬
杨公远
褰帷暂驻小山邦，正值芳春百卉香。
洞徹胸襟欺雪月，英豪名誉冷风霜。
评分曲直奸人畏，诗费赓酬竟日忙。
寒士无声增重处，珠玑璀璨易平章。...
曲直
月梅·梢如鹿角月如眉
杨公远
梢如鹿角月如眉，月到梢头分外宜。
梅得月来无限好，月和梅看越清奇。
无限
寓乾明观·丹室白云深
杨公远
丹室白云深，红尘不受侵。
鸣琴惊鹤梦，弹铗恐龙吟。
只有清虚事，全无名利心。
谢渠为下榻，买酒共侬斟。
无名
寓乾明观·月色上窗纱
杨公远
月色上窗纱，移来竹影斜。
夜深人已寂，更转鼓频挝。
杜宇惊幽梦，银釭坠细花。
一时浑不记，身在羽人家。
杜宇
雪·怪得云顽冻不开
杨公远
怪得云顽冻不开，漫空忽搅豆稭灰。
青留一半窗前竹，白胜三分屋外格。
剡曲舟应撑月去，灞桥驴想得诗回。
吾侬喜有煎茶兴，不羡销金帐底杯。...
潇湘夜雨·薄莫维舟古岸边
杨公远
薄莫维舟古岸边，浓云泼墨暗江天。
道林岳麓知何处，雨打篷窗夜不眠。
江天
诗坛·突兀骚坛依汉立
杨公远
突兀骚坛依汉立，英豪元帅凛霜威。
四时景物知多少，一一投降听指挥。
景物
诗壁·一方素壁龙蛇走
杨公远
一方素壁龙蛇走，几首新诗冰雪清。
语好惊人看不足，教侬技癢动吟情。
新诗
三用韵奉酬
杨公远
乍雨微寒养麦天，村村斜日起炊烟。
老夫但愧瓶无酒，芳草如茵好醉眠。
老夫
春夜雪·琼林玉树竞奢华
杨公远
琼林玉树竞奢华，老眼光摇眩有花。
莫是幻成银色界，楼台胜处梵王家。
楼台
初夏旅中·吟髭细撚只堪伤
杨公远
吟髭细撚只堪伤，几度徘徊立夕阳。
诗不疗饥徒著意，酒能作病莫持觞。
此心轩豁出云月，浮世间关逆水航。
多谢老天怜我在，长教穷健又何妨。...
世间
池塘生春草
杨公远
燕寝凝香梦更清，梦回得句快吟情。
可怜人化辽天鹤，池上年年草自生。
可怜
次兰皋自咏
杨公远
生来无分对书灯，却喜逢人便眼青。
枵腹谩临求米帖，学耕频勘相牛经。
堎赠骨相身长健，磊磈襟怀鬓未星。
密掩柴扉盘膝坐，人非人是底须听。...
襟怀
山村居韵·村疃多幽趣
杨公远
村疃多幽趣，谁言景象稀。
云欹山卸帽，苔长石添衣。
一岁惊春老，千林觉绿肥，
可怜双蛱蝶，又傍菜花飞。

杨公远的诗词名句全集
