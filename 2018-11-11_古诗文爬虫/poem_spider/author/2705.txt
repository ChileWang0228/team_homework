诗人:李含章
作品数目：13篇
朝代：宋代
诗人简介：含章(1744～?)女，字兰贞，晋宁县上蒜乡下石美村人，为清乾隆年间礼部侍郎、湖北巡抚李因培之长女。身为封建社会的女性，在文学上能有如此造诣，取得显著成绩。李含章出身书...
<<河北行·为儒还解著征衣>> <<寄内翰王同年>> <<寄题元长老林亭>> <<僧家·不愁白日斜>> 
<<石盆寺·巨石保年琢>> <<题庐山上化成寺>> <<题武陵护戎林亭>> <<相国寺晚钟>> 
<<游桃源观>> 

李含章的诗词全集

寄题元长老林亭
李含章
闻说幽亭气象宽，何须基构入云端。
平瞻一郡连山翠，远瞩千门枕水寒。
风拂石床松子坠，雨笼莎径栗花乾。
遥知出定牵吟夜，只欠清猿啸碧湍。...
松子
出典宣城
李含章
戛云秋翼健磨天，九万修程孰可肩。
五马幸归乡国路，百城初认钓鱼船。
余霞绮阁方池上，宿霭人家叠嶂前。
多感圣君垂异宠，力思报效向衰年。...
叠嶂
河北行·为儒还解著征衣
李含章
为儒还解著征衣，远戍沙连白草齐。
雁阵不冲羌笛怨，狼烟微认塞云底。
荞花露湿堆空堑，蓼水泓澄截古堤。
渐近界何分内外，野禽嘐戛路东西。...
花露
寄内翰王同年
李含章
回翔青琐已多时，四海归荣更是谁。
通籍禁中参凤阁，司言天上焕龙墀。
修文礼乐源何大，振笔云雷泽益滋。
若把王褒颂勋业，未如际会遇昌期。...
勋业
僧家·不愁白日斜
李含章
不愁白日斜，唯只是僧家。
远径接芳草，閒庭掩落花。
木栏栖翡翠，盆水种蒹葭。
到此常留意，深窗自煮茶。
翡翠
石盆寺·巨石保年琢
李含章
巨石保年琢，为盆势莫裁。
圆疑通泽国，深可并天台。
法水长时满，青莲向日开。
无人知此喻，寂寞首空回。
向日
题庐山上化成寺
李含章
楼台高耸入中天，压破寒山数亩烟。
永日松栏幽鸟语，半空岩石老僧禅。
窗临樛木排深涧，簷拂长萝下翠颠。
野客每来何所得，一声秋磬似相便。...
岩石
题武陵护戎林亭
李含章
修篁簇径出林椒，可与游人避俗嚣。
曲槛隔花安笔砚，小窗延月伴箪瓢。
红藤引蔓移山豆，绿叶分葩植水蕉。
到此每怜清气别，可堪寒夜雨潇潇。...
潇潇
相国寺晚钟
李含章
高韵出重城，林梢鹤梦清。
九衢方月晓，四野复霜晴。
会有神仙听，能无魍魉惊。
寒山深洞口，依约片云横。
魍魉
游桃源观
李含章
碧草芊绵十洞春，青苍寒叠五溪云。
山萦乳窦层层秀，路隔桃花处处分。
苔径竹深迷鹤迹，石坛松古漏星文。
通宵回想尘寰事，好结茅茨向水滨。...
通宵
渔家·数家茅屋枕鱼矶
李含章
数家茅屋枕鱼矶，岁岁生涯在渺瀰。
鸡犬怪人奔竹径，儿孙逢客倚柴篱。
壁悬簑笠残烟雨，门对溪山阅盛衰。
一曲新歌一船月，夜深来往碧涟漪。...
门对
出典宣城·芦花未白蓼初红
李含章
芦花未白蓼初红，绿水澄蓝是处通。
景色不须今日别，烟光仍与昔时同。
马嘶晓月思闲厩，帆挂秋光足便风。
寄语路人休借问，锦衣归去一衰翁。...
景色
出典宣城·分符惭寡术
李含章
分符惭寡术，荣抃出京畿。
况值新伙节，重经旧钓矶。
江村初雨歇，水国淡烟微。
一路风光好，还同衣锦归。

李含章的诗词名句全集
