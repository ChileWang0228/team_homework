诗人:曹汝弼
作品数目：10篇
朝代：清代
诗人简介：曹汝弼，河南承宣布政使司开封府兰阳县人，清朝政治人物、进士出身。顺治三年，登进士，授贵州道试监察御史，后任湖广湖北巡按御史。顺治五年，任顺天巡按御史。顺治八年，任陕...
<<怀寄披云峰诚上人>> <<喜友人过隐居>> <<再寄·江城从别后>> <<赠披云峰岳长老>> 
<<赠僧·一从叨命服>> <<彩云轩·洞府神仙此是家>> <<孤青峰·琳馆松扉白昼扃>> <<遗履轩·仙客相从往玉都>> 
<<赠逍遥子>> 

曹汝弼的诗词全集

怀寄披云峰诚上人
曹汝弼
院高穷木盛，野极静无言。
险路通岩顶，香泉出石根。
微风飘磬韵，幽鸟啄苔痕。
常记相留夜，秋堂共听猿。
赠披云峰岳长老
曹汝弼
禅外掩松扃，闲眠度岁阴。
雨侵香篆湿，苔长屐痕深。
水在铜瓶冷，云归玉磬沈。
前山有灵药，时策杖藜寻。
长老
喜友人过隐居
曹汝弼
忽向新春里，闲过隐士家。
旋收松上雪，来煮雨前茶。
禽换新歌曲，梅妆隔岁花。
应惭非遁者，难久在烟霞。
歌曲
再寄·江城从别后
曹汝弼
江城从别后，闻说在松间。
度日长扃户，终年不下山。
静为诗所役，闲免事相关。
应喜云边客，冥搜鬓未斑。
相关
赠僧·一从叨命服
曹汝弼
一从叨命服，乘兴入天台。
院接石桥住，门临瀑布开。
松閒应独坐，雪里更谁来。
时复携藜杖，看云上古台。
乘兴
彩云轩·洞府神仙此是家
曹汝弼
洞府神仙此是家，麻姑曾驻五云车。
峰前三尺寒泉水，犹有白莲开旧花。
泉水
孤青峰·琳馆松扉白昼扃
曹汝弼
琳馆松扉白昼扃，参鸾人去已冥冥。
天开远画楼台古，地得遗丹草木灵。
万壑野云晴酿雨，一池秋水夜涵星。
麻姑仙驭今何在，槛外孤峰晚更青。...
秋水
遗履轩·仙客相从往玉都
曹汝弼
仙客相从往玉都，轩前惟见老松枯。
春来试问梁间燕，还是当时旧履无。
试问
赠逍遥子
曹汝弼
身在逍遥境，开庵寓此身。
红尘不到处，白日独閒人。
月满云月夜，花留玉洞春。
坐中无俗客，猿鹤故相亲。
月夜
中阁·万仞仙山插太空
曹汝弼
万仞仙山插太空，山腰依约见蓬宫。
人寰隔绝无烟到，洞府深沉有路通。
石罅生云埋柱礎，海光浮日照帘栊。
野僧斋罢凭栏久，千里秋毫一望中。...

曹汝弼的诗词名句全集
