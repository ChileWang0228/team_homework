诗人:史铸
作品数目：120篇
朝代：宋代
诗人简介：史铸，字颜甫，号愚斋，山阴（今浙江绍兴）人。著有《百菊集谱》六卷，补遗一卷，成于理宗淳祐二至十年（一二四二～一二五○）。事见本集卷首自序。史铸诗，以影印文渊阁《四库全书》本...
<<黄菊·不与群芳竞>> <<金盏银台>> <<野菊·一簇疏篱有野花>> <<残菊·节去蜂愁蝶不知>> 
<<白菊·琼葩灿彩绕篱东>> <<残菊·天地方收肃杀功>> <<白菊·幽芳天与不寻常>> <<白菊·我怜贞白重寒芳>> 
<<白菊·玉攒碎叶尘难染>> 

史铸的诗词全集

黄菊·不与群芳竞
史铸
不与群芳竞，宜乎殿颢商。
露从今夜白，菊是去年黄。
九日陶公酒，一生青女霜。
有同高士操，得尔慰凄凉。
青女
金盏银台
史铸
黄白天成酒器新，晓承清露味何醇。
恰如欲劝陶公饮，西皞应须作主人。
恰如
黄菊·东篱九日富黄花
史铸
东篱九日富黄花，节物惊心祗自嗟。
尽日馨香留我醉，银瓶索酒不须赊。
馨香
艾菊·一入陶篱如楚俗
史铸
一入陶篱如楚俗，重阳重午两关情。
惜哉删后诗三百，菊奈无名艾有名。
无名
末利菊·来从西域馨香异
史铸
来从西域馨香异，翻作东篱品自新。
悟此肯为微利役，殷勤来赏属幽人。
殷勤
野菊·一簇疏篱有野花
史铸
一簇疏篱有野花，不应青女妒容华。
繁英自剪无人插。只有黄蜂趁蜂两衙。
黄蜂
白菊·我怜贞白重寒芳
史铸
我怜贞白重寒芳，小径低丛淡薄妆。
谢女黄昏吟作雪，天然别是一般香。
黄昏
黄菊·白酒新熟山中归
史铸

白酒新熟山中归，黄花漠漠弄秋晖。
东篱彩菊隐君子，醉觉人间万事非。

隐君子
黄菊·五行正气产黄花
史铸
五行正气产黄花，不在诗家即酒家。
诗笔酒杯俱有味，亦同元亮旧生涯。
生涯
菊花·代谢相因寒事催
史铸
代谢相因寒事催，绕篱疏菊又花开，
霜晴日淡虚庭里，多少清香透入来。
清香
菊花·一夜新霜著瓦轻
史铸
一夜新霜著瓦轻，照窗寒菊近人清。
胜收芳蕊浮卮酒，白发年年不负盟。
菊花
残菊·节去蜂愁蝶不知
史铸
节去蜂愁蝶不知，冷香消尽晚风吹。
碎金狼藉不堪摘。空作主人惆怅诗。
狼藉
白菊·琼葩灿彩绕篱东
史铸
琼葩灿彩绕篱东，不怯清霜更耐风。
淡泞精神无欲艳，独高流品蕙兰中。
精神
残菊·天地方收肃杀功
史铸
天地方收肃杀功，菊权倾倒不成丛。
碎金狼藉不堪摘，图得人知色是空。
狼藉
白菊·幽芳天与不寻常
史铸
幽芳天与不寻常，逆鼻浑疑雪亦香。
把酒可能追靖节，素英一色混瑶觞。
把酒
白菊·玉攒碎叶尘难染
史铸
玉攒碎叶尘难染。露湿香心粉自匀。
一夜小园开似雪，清香自是药中珍。
清香
孩儿菊·地母提来风露径
史铸
地母提来风露径，笑风泣露并堪怜。
品微元乏香肌骨，滥预秋英得浪传。
孩儿
甘菊·南阳佳种传来久
史铸
南阳佳种传来久，济用须知味若饴。
苗可代茶香自别，花堪入药效尤奇。
效尤
观音菊·霞幢森列引薰风
史铸
霞幢森列引薰风，高出疏篱紫满丛。
翠叶织织如细柳，直宜插向净瓶中。
观音
滴滴金·未见秋来花便开
史铸
未见秋来花便开，人言因露作根荄。
千团万点枝头坠，尽化黄金出土来。
出土
对菊怀古·靖节先生菊满园
史铸
靖节先生菊满园，其名独有九华存。
东篱若许尘踪到，佳品须当尽讨论。
讨论
大笑菊·玉颜已破晚秋葩
史铸
玉颜已破晚秋葩，不费千金亦可夸。
幽径主人偏爱惜，且赢耳畔弗喧哗。
偏爱
缠枝白·西风顿拆晚秋葩
史铸
西风顿拆晚秋葩，色映霜华与月华。
不特翠枝柔猗傩，更饶绿叶密交加。
晚秋
黄菊·百卉千花了不存
史铸
百卉千花了不存，独开黄菊伴金樽。
欲知却老延龄药，谁信幽香是返魂。
幽香
黄菊·菊花天气近新霜
史铸
菊花天气近新霜，节近花须满意黄。
陶令篱边常留宿，朝来满把得幽香。
幽香
黄菊·丛菊疏疏著短篱
史铸
丛菊疏疏著短篱，重阳前后始盈枝。
托根占得中央色，不比凡花儿女姿。
中央
金钱菊·阴阳铸出绕篱边
史铸
阴阳铸出绕篱边，露洗风磨色灿然。
未解济贫行世上，且图买笑向樽前。
济贫
红薇菊·天厌花黄色改殷
史铸
天厌花黄色改殷，东篱景物似东山。
逗遛春蕊为秋蕊，荆棘了无藏叶间。
荆棘
九日黄·应时寒蕊拆秋含
史铸
应时寒蕊拆秋含，晃耀良金色可参。
似遇道人殷七七，故开佳切日三三。
九华菊·流芳千古傲霜英
史铸
流芳千古傲霜英，剪玉丝金照眼明。
若论驻颜功不涉，仙丹端可与齐名。
仙丹
种菊·幽怀远慕陶彭泽
史铸
幽怀远慕陶彭泽，一亩荒园试为钥。
自种黄花添野景，几多光彩照庭除。
黄花
御袍黄·秋晚司花逞巧工
史铸
秋晚司花逞巧工，解将柘色染幽丛。
待看开向丹墀畔，宛与君王服饰同。
丹墀
野菊·塞郊露蕊疏仍小
史铸
塞郊露蕊疏仍小，瘦地霜枝细且长。
境僻人稀谁与采，马蹄赢得践余香。
马蹄
晚菊·青蕊重阳不堪摘
史铸
青蕊重阳不堪摘，重阳已过菊方开。
不将时节较早晚，且折霜蕤浸玉醅。
重阳
桃花菊·仙源分派到篱东
史铸
仙源分派到篱东，灼灼农华缀露丛。
崔护诗章陶令酒，两家混作一家风。
诗章
胜金黄·篱下秋深花正敷
史铸
篱下秋深花正敷，煌煌金彩照吾庐。
维扬贡品虽称贵，颜色看来反不如。
贡品
十样菊·霜蕊多般同一本
史铸
霜蕊多般同一本，天教成数殿秋荣。
从他蛱蝶偷香惯，偷遍无过一便清。
蛱蝶
金钱菊·天女将图买断秋
史铸
天女将图买断秋，筭来白帝价难酬。
金钱满合翻嫌富，撒向幽丛竟不收。
金钱
瑞鹧鸪·底事秋英色压黄
史铸
底事秋英色压黄。喜行春令惜红妆。谢天分付千年品，特地搀先九日香。
陶令骇观须把酒，崔生瞥见误成章。蜂情蝶思兼迷了，采蕊还如媚景忙。...
瞥见
黄菊·无限黄花簇短篱
史铸
无限黄花簇短篱，幽香深谢好风吹。
劝君终日酩酊醉，莫待无花空折枝。
酩酊
黄菊·篱外黄花菊对谁
史铸
篱外黄花菊对谁，应知彭泽久思归。
有花堪折直须折，新酒初笋蟹正肥。
黄花
粉团菊·月姊容颜别一家
史铸
月姊容颜别一家，天真何必御铅华。
秋来残腻方抛弃，幻作篱边馥馥花。
抛弃
大笑菊·桃笑春风菊笑秋
史铸
桃笑春风菊笑秋，冶容正色不相侔。
寒梅一笑如堪索，这笑方为是匹俦。
冶容
大笑菊·晚节敷华性异溃
史铸
晚节敷华性异溃，黄冠白羽道家壮。
料应识破荣枯事，独对秋风笑一场。
识破
大菊·菊名何大为谁开
史铸
菊名何大为谁开，子结秋丛是药材。
若用催生功不小，请尝便可见婴孩。
催生
春菊·莫论园蔬口目卑
史铸
莫论园蔬口目卑，花开不减菊幽奇。
灿然金色仍堪采，春老恰如秋老时。
恰如
黄菊·羽葆层层间彩金
史铸
羽葆层层间彩金，醉来不厌绕丛吟。
满头且应良辰插，不插满头辜此心。
黄菊·菊是去年依旧黄
史铸
菊是去年依旧黄，风从花里过一香。
杯中要作茱萸伴，更令诗人入醉乡。
茱萸
黄菊·可意黄花是处开
史铸
可意黄花是处开，芝兰风味合相陪。
应须学取陶彭泽，左把花枝右把杯。
彭泽
黄菊·黄花弄色近重阳
史铸
黄花弄色近重阳，风拆霜苞细细香。
似与幽人为醉地，随晴随雨一传觞。

史铸的诗词名句全集
