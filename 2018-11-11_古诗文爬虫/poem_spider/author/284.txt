诗人:羊士谔
作品数目：82篇
朝代：唐代
诗人简介：羊士谔（约762～819），泰安泰山人。贞元元年礼部侍郎鲍防下进士。顺宗时，累至宣歙巡官，为王叔文所恶，贬汀州宁化尉。元和初，宰相李吉甫知奖，擢为监察御史，掌制诰。後以与窦群、...
<<寄江陵韩少尹>> <<和窦吏部雪中寓直>> <<南池荷花>> <<初移琪树>> 
<<寄黔府窦中丞>> <<九月十日郡楼独酌>> <<西郊兰若>> <<题枇杷树>> 
<<早春对雨>> 

羊士谔的诗词全集

题松江馆
羊士谔
津柳江风白浪平，棹移高馆古今情。
扁舟一去鸱夷子，应笑分符计日程。
日程
看花·一到花间一忘归
羊士谔
一到花间一忘归，玉杯瑶瑟减光辉。
歌筵更覆青油幕，忽似朝云瑞雪飞。
瑞雪
郡楼怀长安亲友
羊士谔
残暑三巴地，沉阴八月天。气昏高阁雨，梦倦下帘眠。
愁鬓华簪小，归心社燕前。相思杜陵野，沟水独潺湲。
归心
寄裴校书
羊士谔
登高何处见琼枝，白露黄花自绕篱。
惟有楼中好山色，稻畦残水入秋池。
白露
和窦吏部雪中寓直
羊士谔
瑞花飘朔雪，灏气满南宫。迢递层城掩，徘徊午夜中。
金闺通籍恨，银烛直庐空。谁问乌台客，家山忆桂丛。
南宫
南池荷花
羊士谔
蝉噪城沟水，芙蓉忽已繁。红花迷越艳，芳意过湘沅。
湛露宜清暑，披香正满轩。朝朝只自赏，秾李亦何言。
芙蓉
题枇杷树
羊士谔
珍树寒始花，氛氲九秋月。佳期若有待，芳意常无绝。
袅袅碧海风，蒙蒙绿枝雪。急景自余妍，春禽幸流悦。
蒙蒙
过三乡望女几山早岁有卜筑之志
羊士谔
女几山头春雪消，路傍仙杏发柔条。
心期欲去知何日，惆怅回车上野桥。
惆怅
登楼·槐柳萧疏绕郡城
羊士谔
槐柳萧疏绕郡城，夜添山雨作江声。
秋风南陌无车马，独上高楼故国情。
秋风
贺州宴行营回将
羊士谔
九剑盈庭酒满卮，戍人归日及瓜时。
元戎静镇无边事，遣向营中偃画旗。
元戎
和武相早朝中书候传点书怀奉呈
羊士谔
殿省秘清晓，夔龙升紫微。星辰拱帝座，剑履翊天机。
耿耿金波缺，沉沉玉漏稀。彩笺蹲鸷兽，画扇列名翚。
志业丹青重，恩华雨露霏。三台昭建极，一德庆垂衣。
昌运瞻文教，雄图本武威。殊...
殊勋
登乐游原寄司封孟郎中卢补阙
羊士谔
爽节时清眺，秋怀怅独过。神皋值宿雨，曲水已增波。
白鸟凌风迥，红蕖濯露多。伊川有归思，君子复如何。
伊川
上元日紫极宫门观州民然灯张乐
羊士谔
山郭通衢隘，瑶坛紫府深。灯花助春意，舞绶织欢心。
闲似淮阳卧，恭闻乐职吟。唯将圣明化，聊以达飞沉。
淮阳
褒城驿池塘玩月
羊士谔
夜长秋始半，圆景丽银河。北渚清光溢，西山爽气多。
鹤飞闻坠露，鱼戏见增波。千里家林望，凉飙换绿萝。
银河
资阳郡中咏怀
羊士谔
腰章非达士，闭阁是潜夫。匣剑宁求试，笼禽但自拘。
江清牛渚镇，酒熟步兵厨。唯此前贤意，风流似不孤。
步兵
寻山家·独访山家歇还涉
羊士谔
独访山家歇还涉，茅屋斜连隔松叶。
主人闻语未开门，绕篱野菜飞黄蝶。
开门
寄江陵韩少尹
羊士谔

别来玄鬓共成霜，云起无心出帝乡。
蜀国鱼笺数行字，忆君秋梦过南塘。

帝乡
初移琪树
羊士谔
爱此丘中物，烟霜尽日看。
无穷碧云意，更助绿窗寒。
无穷
寄黔府窦中丞
羊士谔
汉臣旌节贵，万里护牂牁。夏月天无暑，秋风水不波。
朝衣蟠艾绶，戎幕偃雕戈。满岁归龙阙，良哉伫作歌。
秋风
九月十日郡楼独酌
羊士谔
掾史当授衣，郡中稀物役。嘉辰怅已失，残菊谁为惜。
棂轩一尊泛，天景洞虚碧。暮节独赏心，寒江鸣湍石。
归期北州里，旧友东山客。飘荡云海深，相思桂花白。...
桂花
西郊兰若
羊士谔

云天宜北户，塔庙似西方。林下僧无事，江清日复长。
石泉盈掬冷，山实满枝香。寂寞传心印，玄言亦已忘。

寂寞
早春对雨
羊士谔
南馆垂杨早，东风细雨频。轻寒消玉斝，幽赏滞朱轮。
千里巴江守，三年故国春。含情非迟客，悬榻但生尘。
东风
永宁小园即事
羊士谔
萧条梧竹下，秋物映园庐。宿雨方然桂，朝饥更摘蔬。
阴苔生白石，时菊覆清渠。陈力当何事，忘言愧道书。
萧条
台中遇直晨览萧侍御壁画山水
羊士谔
虫思庭莎白露天，微风吹竹晓凄然。
今来始悟朝回客，暗写归心向石泉。
石泉
和李都官郎中经宫人斜
羊士谔
翡翠无穷掩夜泉，犹疑一半作神仙。
秋来还照长门月，珠露寒花是野田。
无穷
山阁闻笛
羊士谔
临风玉管吹参差，山坞春深日又迟。
李白桃红满城郭，马融闲卧望京师。
满城
忆江南旧游二首
羊士谔
山阴道上桂花初，王谢风流满晋书。
曾作江南步从事，秋来还复忆鲈鱼。
曲水三春弄彩毫，樟亭八月又观涛。
金罍几醉乌程酒，鹤舫闲吟把蟹螯。...
三春
郡中即事三首
羊士谔
晓风山郭雁飞初，霜拂回塘水榭虚。鼓角清明如战垒，
梧桐摇落似贫居。青门远忆中人产，白首闲看太史书。
城下秋江寒见底，宾筵莫讶食无鱼。...
史书
野望二首
羊士谔
萋萋麦陇杏花风，好是行春野望中。
日暮不辞停五马，鸳鸯飞去绿江空。
忘怀不使海鸥疑，水映桃花酒满卮。
亭上一声歌白苎，野人归棹亦行迟。...
桃花
游西山兰若
羊士谔
路傍垂柳古今情，春草春泉咽又生。
借问山僧好风景，看花携酒几人行。
风景
春望·莫问华簪发已斑
羊士谔
莫问华簪发已斑，归心满目是青山。
独上层城倚危槛，柳营春尽马嘶闲。
归心
游郭驸马大安山池
羊士谔
马嘶芳草自淹留，别馆何人属细侯。仙杏破颜逢醉客，
彩鸳飞去避行舟。洞箫日暖移宾榻，垂柳风多掩妓楼。
坐阅清晖不知暮，烟横北渚水悠悠。...
垂柳
故萧尚书瘿柏斋前玉蕊树与王起居吏部孟员外同赏
羊士谔
柏寝闭何时，瑶华自满枝。天清凝积素，风暖动芬丝。
留步苍苔暗，停觞白日迟。因吟茂陵草，幽赏待妍词。
白日
送张郎中副使自南省赴凤翔府幕
羊士谔
仙郎佐氏谋，廷议宠元侯。城郭须来贡，河隍亦顺流。
亚夫高垒静，充国大田秋。当奋燕然笔，铭功向陇头。
大田
小园春至偶呈吏部窦郎中
羊士谔
松筱虽苦节，冰霜惨其间。欣然发佳色，如喜东风还。
幽抱想前躅，冥鸿度南山。春台一以眺，达士亦解颜。
偃息非老圃，沉吟閟玄关。驰晖忽复失，壮气不得闲。
君子当济物，丹梯谁共攀。心...
沉吟
酬吏部窦郎中直夜见寄
羊士谔
解巾侍云陛，三命早为郎。复以雕龙彩，旋归振鹭行。
玉书期养素，金印已怀黄。兹夕南宫咏，遐情愧不忘。
南宫
永宁里园亭休沐怅然成咏
羊士谔
云景含初夏，休归曲陌深。幽帘宜永日，珍树始清阴。
迟客唯长簟，忘言有匣琴。画披灵物态，书见古人心。
芳草多留步，鲜飙自满襟。劳形非立事，潇洒愧头簪。...
物态
闲斋示一二道者
羊士谔
幽兰谁复奏，闲匣以端忧。知止惭先觉，归欤想故侯。
山蝉铃阁晚，江雨麦田秋。唯有空门学，相期老一丘。
空门
郡中玩月寄江南李少尹虞部孟员外三首
羊士谔
月满自高丘，江通无狭流。轩窗开到晓，风物坐含秋。
鹊警银河断，蛩悲翠幕幽。清光望不极，耿耿下西楼。
桂华临洛浦，如挹李膺仙。兹夕披云望，还吟掷地篇。
凤池分直夜，牛渚泛舟年。会...
徘徊
城隍庙赛雨二首
羊士谔
零雨慰斯人，斋心荐绿苹。山风箫鼓响，如祭敬亭神。
积润通千里，推诚奠一卮。回飙经画壁，忽似偃云旗。
社稷
郡楼晴望二首
羊士谔
霁色朝云尽，亭皋露亦晞。褰开临曲槛，萧瑟换轻衣。
地远秦人望，天晴社燕飞。无功惭岁晚，唯念故山归。
一雨晴山郭，惊秋碧树风。兰卮谁与荐，玉旆自无悰。
云景嘶宾雁，岚阴露彩虹。闲...
旦夕
燕居·秋斋膏沐暇
羊士谔
秋斋膏沐暇，旭日照轩墀。露重芭蕉叶，香凝橘柚枝。
简书随吏散，宝骑与僧期。报国得何力，流年已觉衰。
报国
书楼怀古
羊士谔
何独文翁化，风流与代深。泉云无旧辙，骚雅有遗音。
远目穷巴汉，闲情阅古今。忘言意不极，日暮但横琴。
风流
在郡三年今秋见白发聊以书事
羊士谔
二毛非骑省，朝镜忽秋风。丝缕寒衣上，霜华旧简中。
承明那足厌，车服愧无功。日日山城守，淹留岩桂丛。
淹留
郡中端居有怀袁州王员外使君
羊士谔
忆作同门友，承明奉直庐。禁闱人自异，休浣迹非疏。
珥笔金华殿，三朝玉玺书。恩光荣侍从，文彩应符徐。
青眼真知我，玄谈愧起予。兰卮招促膝，松砌引长裾。
丽日流莺早，凉天坠露初。前...
曲水
山寺题壁
羊士谔
物外真何事，幽廊步不穷。一灯心法在，三世影堂空。
山果青苔上，寒蝉落叶中。归来还闭阁，棠树几秋风。
寒蝉
暇日适值澄霁江亭游宴
羊士谔
碧落风如洗，清光镜不分。弦歌方对酒，山谷尽无云。
振卧淮阳病，悲秋宋玉文。今来强携妓，醉舞石榴裙。
淮阳
玩槿花
羊士谔
何乃诗人兴，妍词属舜华。风流感异代，窈窕比同车。
凝艳垂清露，惊秋隔绛纱。蝉鸣复虫思，惆怅竹阴斜。
惆怅
郡斋读经
羊士谔
壮龄非济物，柔翰误为儒。及此斋心暇，翛然与道俱。
散材诚独善，正觉岂无徒。半偈莲生水，幽香桂满炉。
息阴惭蔽芾，讲义得醍醐。迹似桃源客，身撄竹使符。
华夷参吏事，巴汉混州图。偃...
君子
斋中有兽皮茵偶成咏
羊士谔
逸才岂凡兽，服猛愚人得。山泽生异姿，蒙戎蔚佳色。
青毡持与借，重锦裁为饰。卧阁幸相宜，温然承宴息。

羊士谔的诗词名句全集
