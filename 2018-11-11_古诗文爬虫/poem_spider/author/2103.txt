诗人:明本禅师
作品数目：9篇
朝代：元代
诗人简介：明本(1263-1323)，元朝僧人。俗姓孙，号中峰，法号智觉，西天目山住持，钱塘新城人。明本从小喜欢佛事，稍通文墨就诵经不止，常伴灯诵到深夜。24岁赴天目山，受道于禅宗寺，白天劳...
<<行香子·欲出樊笼>> <<行香子·玉殿琼楼>> <<行香子·水竹之居>> <<行香子·顿脱尘羁>> 
<<行香子·大槿篱笆>> <<行香子·不爱娇奢>> <<行香子·松嫩堪餐>> <<行香子·无物思量>> 
<<行香子·四序无穷>> 

明本禅师的诗词全集

行香子·大槿篱笆
明本禅师
大槿篱笆。雪屋梅花。香馥馥、疏影横斜。久辞阛阓，识破浮华。有云门饼，金牛饭，赵州茶。
验尽龙蛇。凡圣交加。喜清贫、不管骄奢。孤窗独坐，目断天涯。闲伴清风，伴明月，伴烟霞。...
清贫
行香子·玉殿琼楼
明本禅师
玉殿琼楼。金锁银钩。总不如、岩谷清幽。蒲团纸帐，瓦钵磁瓯。却不知春，不知夏，不知秋。
万事俱休。名利都勾。翼攀缘、永绝追求。溪山作伴，云月为俦。但乐清闲，乐自在，乐优游。...
追求
行香子·顿脱尘羁
明本禅师
顿脱尘羁。深处幽栖。兀腾腾、绝处忘机。绳床石枕，竹榻柴扉。却也无忧，也无喜，也无非。
淡饭黄齑。寂寞相宜。类孤云、野鹤无疑。策筇峰顶，岩洞闲嬉。但看青山，看绿水，看云飞。...
无疑
行香子·不爱娇奢
明本禅师
不爱娇奢。不喜繁华。身穿着、百衲袈裟。行中乞化，坐演三车。却怕人知，怕人问，怕人夸。
雪竹交加。玉树槎牙。一枝开、五叶梅花。东村檀越，西市恩家。但去时斋，闲时讲，坐时茶。...
梅花
行香子·四序无穷
明本禅师
四序无穷。万物皆同。守空门、佛祖家风。香烟袅白，烛影摇红。对翠梧桐，金菡萏，玉芙蓉。
潦倒山翁。少小顽童。天性而、一样疏慵。偶来尘世，忘却山中。有一枝梅，千竿竹，万年松。
 ...
天性
行香子·欲出樊笼
明本禅师
欲出樊笼。须契真宗。善知识、千载难逢。宏施捧喝，击碎虚空。却有钳锤，有炉鞲，有机锋。
坐对孤峰。啸月吟风，握龙泉、坐镇寰中。野犴绝迹，狐兔潜踪。却善调狮，善伏虎，善降龙。...
龙泉
行香子·水竹之居
明本禅师
水竹之居。吾爱吾庐。石粼粼、乱砌阶除。轩窗随意，小巧规模。却也清幽，也潇洒，也安舒。
懒散无拘。此等如何。倚阑干、临水观鱼。风花雪月，赢得工夫。好炷些香，图些画，读些书。...
阑干
行香子·松嫩堪餐
明本禅师
松嫩堪餐。竹密须删。息尘缘、何事相干。心超物外，身处人间。有十分清，十分淡，十分闲。
学道非难。守道多艰。结跏趺、坐断尘寰。若空僧舍，寂寞禅关。对几层云，几层水，几层山。...
尘寰
行香子·无物思量
明本禅师
无物思量。万虑皆忘。坐两班、大众禅床。粗衣遮体，粝饭充肠。有一函经，一佛像，一炉香。
功课寻常。道行非狂。爱山中、白昼偏长。翠苔岩洞，绿竹山房。有一天风，一天月，一天凉。...

明本禅师的诗词名句全集
