诗人:朱有炖
作品数目：73篇
朝代：明代
诗人简介：朱有炖（1379-1439），中国明代杂剧作家。号诚斋，又号锦窠老人、全阳道人、老狂生、全阳子、全阳老人。安徽凤阳人。明太祖朱元璋第五子朱橚的长子。袭封周王，死后谥宪，世...
<<绿腰琶琵>> <<宫词·屏掩春山夜渐长>> <<宫词·秋深凉气满楼台>> <<宫词·劲翮凝霜画不成>> 
<<宫词·三山冰合放鹰时>> <<和白香山何处难忘酒>> <<杨柳枝·春来折尽更逢春>> <<杨柳枝·莫折柔丝五尺金>> 
<<竹枝歌·春风满山花正开>> 

朱有炖的诗词全集

悟道吟·慈悲为雨法为航
朱有炖
慈悲为雨法为航，心是莲华性是香。
静里工夫些子力，闲中议论许多长。
提携一气通金界，颠倒三车运玉浆。
笑把明珠闲玩弄，眉间万丈白毫光。...
颠倒
杨柳枝·春来折尽更逢春
朱有炖
春来折尽更逢春，旧折长条又复新。
谁有行人相送别，今年不是去年人。
送别
秋凉·苍凉初日照帘栊
朱有炖
苍凉初日照帘栊，秋气清高八月中。
满砌寒蛩啼冷露，一天新雁度西风。
病怀得酒如春暖，老眼看花似叶红。
独坐小轩无个事，闷来聊复理丝桐。...
眼看
偶成·平生但乐迂疏趣
朱有炖
平生但乐迂疏趣，那得工夫计较愁。
有酒便宜同客饮，无材何必为身谋。
推窗玩易风生树，扫石焚香月满楼。
手种西园好花竹，可人佳景足欢游。...
工夫
宫词·屏掩春山夜渐长
朱有炖
屏掩春山夜渐长，秋来处处有新凉。
一天明月星河澹，满殿风吹茉莉香。
星河
宫词·劲翮凝霜画不成
朱有炖
劲翮凝霜画不成，马前多是内官擎。
鹰坊下直人争问，谁贡河东白海青。
静坐·静坐闲观理自明
朱有炖
静坐闲观理自明，是非荣辱岂须争。
一身常在闲中过，万事肯于先处行。
嫩竹半欹听夜雨，晚云收尽看秋晴。
两般清意谁能识，世事交游物外情。...
交游
登城有怀
朱有炖
一上高城思渺冥，情怀如梦复如醒。
长河浊浪从来急，嵩岳高峰分外青。
樵径远萦芳草岸，渔舟闲傍夕阳汀。
登临感慨斜阳外，望尽长亭复短亭。...
夕阳
元宫词·胭粉钱关岁岁新
朱有炖
胭粉钱关岁岁新，例教出外探诸亲。
归来父母曾相嘱，侍奉尤当效力频。
父母
送雪·天山一色冻云垂
朱有炖
天山一色冻云垂，罨画楼台缀玉时。
准备暖金香盒子，明朝送雪与相知。
相知
元宫词·大安楼阁耸云霄
朱有炖
大安楼阁耸云霄，列坐三宫御早朝。
政是太平无事日，九重深处奏箫《韶》。
太平
元宫词·东风吹绽牡丹芽
朱有炖
东风吹绽牡丹芽，漠漠轻阴护碧纱。
向晓内园春色重，满栏清露湿桃花。
春色
元宫词·一段无瑕白玉光
朱有炖
一段无瑕白玉光，来从西域献君王。
制成新样双龙鼎，庆寿宫中奉太皇。
白玉
绿腰琶琵
朱有炖
四面帘垂碧玉钩，重重深院锁春愁。
绿腰舞困琶琵歇，花落东风懒下楼。
东风
宫词·秋深凉气满楼台
朱有炖
秋深凉气满楼台，落叶萧萧拥玉阶。
清晓九门金锁掣，监宫先报进鹰来。
楼台
拟不如来饮酒·莫向忙中去
朱有炖

莫向忙中去，闲时自养神。
功名一场梦，世界半分尘。
日月朝还暮，时光秋复春。
不如来饮酒，醉里乐天真。

时光
拟不如来饮酒·世态看来熟
朱有炖
世态看来熟，浮生何苦忙。
好花供老眼，佳茗刷枯肠。
池上红鸳并，帘前紫燕翔。
不如来饮酒，高卧北窗凉。
世态
临安即事
朱有炖
冻雨寒烟满戍城，雨中烟外更伤情。
沙头风静鸳鸯睡，岭上云深孔雀鸣。
番域白盐从海出，野田青蔗绕篱生。
蛮方异俗那堪语，独立高台泪似倾。...
高台
悟道吟·自从悟得真如理
朱有炖
自从悟得真如理，今古空谈善有因。
撒手往来还是我，点头问讯属何人。
安闲常乐胜中胜，自在频观身外身。
大笑西来缘底事，等闲识破便休论。...
安闲
元宫词·上都四月衣金纱
朱有炖
上都四月衣金纱，避暑随銮即是家。
纳钵北来天气冷，只宜栽种牡丹花。
天气
元宫词·清宁殿里见元勋
朱有炖
清宁殿里见元勋，侍坐茶余到日曛。
旋着内官开宝藏，剪绒段子御前分。
元勋
元宫词·瑞气氤氲万岁山
朱有炖
瑞气氤氲万岁山，碧池一带水潺湲。
殿傍种得青青豆，要识民生稼穑艰。
稼穑
元宫词·杏脸桃腮弱柳腰
朱有炖
杏脸桃腮弱柳腰，那知福是祸根苗。
高丽妃子初封册，六月阴寒大雪飘。
大雪
宫词·三山冰合放鹰时
朱有炖
三山冰合放鹰时，千骑如云授指麾。
日暮六街尘滚滚，马前横抱白鹅归。
滚滚
和白香山何处难忘酒
朱有炖
何处难忘酒，年光似掷梭。
清明怜已过，春色苦无多。
席上红牙板，花前皓齿歌。
此时无一盏，争奈牡丹何。
牡丹
杨柳枝·莫折柔丝五尺金
朱有炖
莫折柔丝五尺金，一丝丝系别离心。
春风吹到无情处，乱滚香绵结昼阴。
无情
竹枝歌·春风满山花正开
朱有炖
春风满山花正开，春衫女儿红杏腮。
侬家荡桨过江去，为问阿郎来不来。
女儿
竹枝歌·巴山后面竹鸡啼
朱有炖
巴山后面竹鸡啼，巴水前头沙鸟栖。
巴水巴山到郎处，闻郎又过石门溪。
石门
柳枝歌·苏小门前万缕垂
朱有炖
苏小门前万缕垂，白家园内两三枝。
听歌看舞人何在，惟有东风展翠眉。
东风
柳枝歌·三月风和散曲尘
朱有炖
三月风和散曲尘，枝枝垂地每伤神。
为君系得春心住，忍折长条送远人。
春心
柳枝歌·宛转千条罥晚风
朱有炖
宛转千条罥晚风，拖烟带雨渭城东。
征衫点得轻轻絮，寄入《阳关》曲调中。
宛转
和白香山何处难忘酒·何处难忘酒
朱有炖
何处难忘酒，初秋暑尚存。
双星渡银汉，微月照黄昏。
瓜果排中閤，笙歌拂小轩。
此时无一盏，何以待天孙。
笙歌
拟不如来饮酒·寄语红尘客
朱有炖
寄语红尘客，其如岁月何。
新诗随意写，时曲放怀歌。
老去朱颜改，年高白发多。
不如来饮酒，看我舞婆娑。
岁月
拟不如来饮酒·攫攘何因尔
朱有炖
攫攘何因尔，终朝傀儡牵。
望尘忙趁市，满贯苦多钱。
造物商岩板，羲和穆骏鞭。
不如来饮酒，一醉大家眠。
造物
拟不如来饮酒·故友成衰谢
朱有炖
故友成衰谢，新交未是俦。
心劳悲幕燕，计拙笑巢鸠。
莫作少年事，休将老态愁。
不如来饮酒，赏玩菊花秋。
少年
拟不如来饮酒·莫入三街市
朱有炖
莫入三街市，宜乘九夏凉。
随缘得妙术，守分是仙乡。
写字腾龙虎，吹箫引凤凰。
不如来饮酒，烂醉锦筝傍。
凤凰
拟不如来饮酒·羡我霜髯老
朱有炖
羡我霜髯老，逢时正太平。
园畦频点检，书画悦心情。
绿竹栽些个，红棋着一秤。
不如来饮酒，且莫问输赢。
太平
朝谒皇陵
朱有炖
万壑松风卷翠涛，花间晴露滴征袍。
龙收夜雨归沧海，虎带春泥过石壕。
千古衮旒藏玉匣，九重宫殿压金鳌。
桥陵谒罢频回首，五色氤氲王气高。...
宫殿
秋蝉·败柳疏林寄此生
朱有炖
败柳疏林寄此生，凉时不似热时鸣。
蜕形先觉金风动，轻翼偏嫌玉露清。
抱叶常如经雨态，过枝犹带咽寒声。
桑间此际螵蛸老，游息安闲莫漫惊。...
安闲
秋信·飘飘梧叶委银床
朱有炖
飘飘梧叶委银床，天际初来雁几行。
露气忽从今夜白，漏声偏觉五更长。
惊幽梦矣书千里，有美人兮天一方。
报道桂花成蓓蕾，雨余庭院喜新凉。...
桂花
小亭即景
朱有炖
小亭西畔画楼东，开遍阶前芍药丛。
梅子雨干还有雨，楝花风过更无风。
喜看池内鱼生子，惊退帘前燕逐虫。
坐久忽闻黄鸟语，绿杨深处午阴中。...
黄鸟
忆友丁大舍
朱有炖
故人一别一年余，转眼光阴暑渐除。
南徼万山常有梦，中原六月尚无书。
窗前烛暗巴山雨，江上帆留楚水鱼。
准拟重阳定相见，茱萸新酒候旋车。...
茱萸
秋怀·楼阁凉生夜雨余
朱有炖
楼阁凉生夜雨余，碧天如水雁来初。
青山落日两行泪，锦树西风万里书。
滇海相思情愈切，梁园行乐兴全疏。
人还定把平安报，惟有霜华白满梳。...
行乐
芸阁初夏即事
朱有炖
玉阶槐影绿阴阴，长日清闲罢抚琴。
满架酴飐如散雪，一畦萱草似堆金。
诗因中酒多随意，棋为饶人不用心。
芸阁晚凉清兴发，兔毫新试写来禽。...
用心
老人灯·百岁身躯浪得名
朱有炖
百岁身躯浪得名，提携何苦自劳形。
年来偏觉心肠热，老去只余脏腑明。
半夜风中常懊恨，一生线上作经营。
可怜亦被风光引，摆手摇头学后生。...
半夜
暮春久阴寒风雨
朱有炖
蝶怨蜂愁静小园，阴寒已过勒花天。
雨中狼藉榆钱少，风里飘扬柳絮颠。
堪笑一春惟饮酒，自怜三月尚衣绵。
海棠开尽蔷薇老，孤负芳辰又一年。...
孤负
云英诗·云英何处访遗踪
朱有炖
云英何处访遗踪，空对阳台十二峰。
花院无情金锁合，兰房有路碧苔封。
消愁茶煮双团凤，萦恨香盘九篆龙。
肠断端清楼阁里，墨痕烛炧尚重重。...
重重
偶成·纮纮病骨觉清癯
朱有炖
纮纮病骨觉清癯，心上清闲百事无。
晓起灌园呼内竖，昼长临帖写官奴。
宜人景物随时好，垂老风情得自娱。
且进一樽花下酒，便拚微醉不须扶。...
风情
暮春·九十春光似转蓬
朱有炖
九十春光似转蓬，半晴天气雾溟蒙。
一池新水今朝雨，满地残花昨夜风。
白发自怜诗兴在，红颜莫放酒樽空。
闲看青简思今古，得失由来一梦中。...
红颜
元宫词·春日融和上翠台
朱有炖
春日融和上翠台，芳池九曲似流杯。
合香殿外花如锦，不是看花不敢来。

朱有炖的诗词名句全集
