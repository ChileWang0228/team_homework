诗人:韦元旦
作品数目：6篇
朝代：唐代
诗人简介：韦元旦,京兆万年人。擢进士第，补东阿尉，迁左台监察御史。与张易之为姻属。易之败，贬感义尉。后复进用，终中书舍人。与沈佺期友善。擢进士第，补东阿尉，迁左台监察御史。...
<<早朝·震维芳月季>> <<奉和九日幸临渭亭登高应制得月字>> <<奉和人日宴大明宫恩赐彩缕人胜应制>> <<奉和幸安乐公主山庄应制>> 
<<兴庆池侍宴应制>> <<夜宴安乐公主宅>> 

韦元旦的诗词全集

奉和幸安乐公主山庄应制
韦元旦
银河南渚帝城隅，帝辇平明出九衢。刻凤蟠螭凌桂邸，
穿池叠石写蓬壶。琼箫暂下钧天乐，绮缀长悬明月珠。
仙榜承恩争既醉，方知朝野更欢娱。...
朝野
早朝·震维芳月季
韦元旦


震维芳月季，宸极众星尊。珮玉朝三陛，鸣珂度九门。
挈壶分早漏，伏槛耀初暾。北倚苍龙阙，西临紫凤垣。
词庭草欲奏，温室树无言。鳞翰空为忝，长怀圣主恩。

...
苍龙
奉和人日宴大明宫恩赐彩缕人胜应制
韦元旦
灞涘长安恒近日，殷正腊月早迎新。池鱼戏叶仍含冻，
宫女裁花已作春。向苑云疑承翠幄，入林风若起青蘋.
年年斗柄东无限，愿挹琼觞寿北辰。...
长安
奉和九日幸临渭亭登高应制得月字
韦元旦
云物开千里，天行乘九月。丝言丹凤池，旆转苍龙阙。
灞水欢娱地，秦京游侠窟。欣承解愠词，圣酒黄花发。
欢娱
兴庆池侍宴应制
韦元旦
沧池漭沆帝城边，殊胜昆明凿汉年。夹岸旌旗疏辇道，
中流箫鼓振楼船。云峰四起迎宸幄，水树千重入御筵。
宴乐已深鱼藻咏，承恩更欲奏甘泉。...
甘泉
夜宴安乐公主宅
韦元旦
主第新成银作榜，宾筵广宴玉为楼。
壶觞既卜仙人夜，歌舞宜停织女秋。

韦元旦的诗词名句全集
