诗人:朱志
作品数目：3篇
朝代：明代
诗人简介：朱志ᐤ（1404年-1455年）是明朝秦隐王朱尚炳之子，母唐氏，秦僖王朱志堩、秦怀王朱志均之弟。好古嗜学。永乐二十年（1422）封富平王。宣德元年（1426），秦怀王朱志均薨，无后，朱志袭...
<<送名医凌汉章还苕>> <<还苕·术传卢扁字钟王>> <<还苕·柬书孤剑别西秦>> 

朱志的诗词全集

送名医凌汉章还苕
朱志
微恙年来不易攻，远烦千里到关中。
寻常药饵何曾效，分寸针芒却奏功。
絷马未能留信信，趣装无奈去匆匆。
一尊酒尽伤离思，目断南鸿灞水东。...
关中
还苕·术传卢扁字钟王
朱志
术传卢扁字钟王，底事来游便趣装。
熟路也知车载稳，清时何用剑生铓。
鸡鸣函谷三更月，枫落吴江两岸霜。
归到苕溪寻旧侣，画船诗酒水云乡。...
吴江
还苕·柬书孤剑别西秦
朱志
柬书孤剑别西秦，红树青山泼眼新。
千里风尘双短鬓，五湖烟水一闲身。
梦回孤馆寒砧急，望入遥空候雁宾。
料得纪行多赋咏，云笺无惜寄阳春。...

朱志的诗词名句全集
