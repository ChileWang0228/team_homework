诗人:李春叟
作品数目：13篇
朝代：宋代
诗人简介：李春叟，字子先，东莞（今属广东）人。理宗宝祐四年（一二五六）省试中选，以误写谨对黜。后因荐授惠州司户。景定间除肇庆府司理，迁德庆教授，秩满归。后復除军器大监，辞不就。赐号...
<<登粤秀山>> <<钓鳌台·谁把渔竿老渭滨>> <<哭张元吉>> <<送熊飞将军赴丞相麾下>> 
<<题云溪寺·杖屦前溪踏晓霜>> <<文丞相兵挫循州诗以迓之>> <<挽赵秋晓·秀出天潢一派来>> <<挽赵秋晓·蓦地刚风折羽翰>> 
<<挽赵秋晓·百尺楼中眼孔高>> 

李春叟的诗词全集

挽赵秋晓·五十年间富贵中
李春叟
五十年间富贵中，生来玉树饱春风。
买臣晚贵成何事，那得全归似此翁。
富贵
钓鳌台·谁把渔竿老渭滨
李春叟
谁把渔竿老渭滨，拨开尘鞅对清薰。
乾坤洗荡台非旧，湖海凄凉我接君。
有客携家来上冢，无人载酒共论文。
山阴兴尽空归去，何处天风落五云。...
论文
挽赵秋晓·秀出天潢一派来
李春叟
秀出天潢一派来，广寒早折桂枝回。
生前笑破春风面，尽把浮名付酒杯。
春风
登粤秀山
李春叟
宇宙皇图远，山川霸气收。
唯余汉时月，犹照越台秋。
天迥明城树，云空敛海楼。
清光对尊酒，莫作古今愁。
宇宙
哭张元吉
李春叟
时平持论易，世否见才难。
孤柱支颠厦，危船上急滩。
持论
送熊飞将军赴丞相麾下
李春叟
龙泉出匣鬼神惊，猎猎霜风送客程。
白发垂堂千里别，丹心报国一身轻。
划开云路冲牛斗，挽落天河洗甲兵。
马革裹屍真壮士，阳关莫作断肠声。...
天河
题云溪寺·杖屦前溪踏晓霜
李春叟
杖屦前溪踏晓霜，僧茶那定搅饥肠。
不如乘此清风去，觅取留侯辟谷方。
清风
文丞相兵挫循州诗以迓之
李春叟
手持兵甲挽天河，铁石心肝尚枕戈。
宾客三千毛遂少，将军百万李陵多。
风波如此子焉往，天道不然人奈何。
岭海书生今已老，天涯无石为君磨。...
奈何
挽赵秋晓·蓦地刚风折羽翰
李春叟
蓦地刚风折羽翰，懒将动业镜中看。
时危羞佩黄金印，乍可无毡作冷官。
黄金
挽赵秋晓·百尺楼中眼孔高
李春叟
百尺楼中眼孔高，气吞余子等儿曹。
才名赫赫天公妒，罚作人间诗酒豪。
天公
挽赵秋晓·箧中遗藁墨犹新
李春叟
箧中遗藁墨犹新，门外池塘草自春。
邻笛一声肠欲断，骚坛失地倚楼人。
池塘
挽赵秋晓·世上纷纷白首翁
李春叟
世上纷纷白首翁，老天何独死英雄。
想应仙魄乘风去，犹在蓬莱第一峰。
蓬莱
挽赵秋晓·森森兰玉出庭闱
李春叟
森森兰玉出庭闱，突过燕山桂五枝。
六逸风流谁得似，君家个个是麟儿。

李春叟的诗词名句全集
