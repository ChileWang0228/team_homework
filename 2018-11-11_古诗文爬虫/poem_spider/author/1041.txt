诗人:戚继光
作品数目：16篇
朝代：明代
诗人简介：戚继光（1528年11月12日-1588年1月5日），字元敬，号南塘，晚号孟诸，卒谥武毅。汉族，山东蓬莱人。明朝抗倭名将，杰出的军事家、书法家、诗人、民族英雄。戚继光在东南沿海抗击...
<<过文登营>> <<伏龙寺·梵宇萧条隐翠微>> <<登石门驿新城眺望>> <<塞外观音岩>> 
<<督兵过潮州渡>> <<三屯新城工成志喜>> <<客馆·酒散寒江月>> <<马上作>> 
<<登盘山绝顶>> 

戚继光的诗词全集

题武夷·一剑横空星斗寒
戚继光
一剑横空星斗寒，甫随平北复征蛮。
他年觅得封侯印，愿学幽人住此山。
星斗
过文登营
戚继光
冉冉双幡度海涯，晓烟低护野人家。
谁将春色来残堞，独有天风送短笳。
水落尚存秦代石，潮来不见汉时楂。
遥知百国微茫外，未敢忘危负岁华。...
微茫
马上作
戚继光
南北驱驰报主情，江花边月笑平生。
一年三百六十日，多是横戈马上行。
花边
登盘山绝顶
戚继光
霜角一声草木哀，云头对起石门开。
朔风边酒不成醉，落叶归鸦无数来。
但使雕戈销杀气，未妨白发老边才。
勒名峰上吾谁与，故李将军舞剑台。...
将军
登石门驿新城眺望
戚继光
万壑千山到此宽，边城极目望长安。
平生自许捐躯易，遥制从来报国难。
尚有二毛惊岁变，偶闻百舌送春寒。
庙堂只恐开边衅，疏草空教午夜看。...
午夜
望阙台
戚继光
十年驱驰海色寒，孤臣于此望宸銮。
繁霜尽是心头血，洒向千峰秋叶丹。
心头
伏龙寺·梵宇萧条隐翠微
戚继光
梵宇萧条隐翠微，丹枫白石静双扉。
曾于山下挥长戟，重向尊前醉落晖。
衰草尚迷游鹿径，秋云空锁伏龙矶。
遥看沧海舒孤啸，百尺仙桥一振衣。...
沧海
督兵过潮州渡
戚继光
汗血炎方七见春，又随残月渡江津。
行藏莫遣沙鸥识，一片浮云是此身。
浮云
出塞·石壁凌虚万木齐
戚继光
石壁凌虚万木齐，依稀疑是武陵溪。
长城旧饮纷胡骑，大漠初惊过汉鼙。
国士死来今已尽，边机愁绝剑空携。
天山闻说尤佳胜，欲乞君恩试马蹄。...
天山
塞外观音岩
戚继光
朔庭喜见战尘收，石洞思从大士游。
不道受降唐节度，何如奉使汉通侯。
天垂台观三千里，雪染颠毛四十秋。
短剑萧森心尚赤，班超独倚玉门愁。...
玉门
三屯新城工成志喜
戚继光
受降新筑壮三屯，灯火遥连十万村。
障燧层峦秦作塞，风云大陆蓟为门。
东回地轴山河固，西拥天关宫阙尊。
百二城边过质子，千秋同戴汉家恩。...
宫阙
行边·花事蹉跎候雁催
戚继光
花事蹉跎候雁催，江南三月送春回。
蓟门桃李应何限，岁岁不知春去来。
桃李
宿石门驿闻马嘶
戚继光
伏轼长嘶动石门，时艰满目几消魂。
非干冀北空群久，羁靮年来苦渐繁。
石门
客馆·酒散寒江月
戚继光
酒散寒江月，空斋夜宿时。
风如万里斗，人似一鸡栖。
生事甘吾拙，流年任物移。
边愁频入眼，俯仰愧心期。
流年
出塞·郁葱千里绿阴肥
戚继光
郁葱千里绿阴肥，涧水萦纡一径微。
鱼为惊钩闻鼓动，鸟因避帜傍人飞。
江南塞北何相似，并郡桑乾总未归。
惆怅十年成底事，独将羸马立斜晖。...
惆怅
辛未除夕
戚继光
四指回杓犹障塞，颠毛如许怯簪冠。
惊心岁月愁仍在，回首风尘梦已阑。
百战劳销千口集，万金散尽几人欢。
燕然北望空弹剑，马革寻常片石难。...

戚继光的诗词名句全集
一年三百六十日，多是横戈马上行。 戚继光。  <<马上作>> 

马上作。 十年驱驰海色寒，孤臣于此望宸銮。 戚继光。  <<望阙台>> 

望阙台。 繁霜尽是心头血，洒向千峰秋叶丹。 戚继光。  <<望阙台>> 

望阙台。 南北驱驰报主情，江花边月笑平生。 戚继光。  <<马上作>> 

马上作。 霜角一声草木哀，云头对起石门开。 戚继光。  <<登盘山绝顶>> 

登盘山绝顶。 朔风边酒不成醉，落叶归鸦无数来。 戚继光。  <<登盘山绝顶>> 

登盘山绝顶。 冉冉双幡度海涯，晓烟低护野人家。 戚继光。  <<过文登营>> 

过文登营。 谁将春色来残堞，独有天风送短笳。 戚继光。  <<过文登营>> 

过文登营。 但使雕戈销杀气，未妨白发老边才。 戚继光。  <<登盘山绝顶>> 

登盘山绝顶。 遥知百国微茫外，未敢忘危负岁华。 戚继光。  <<过文登营>> 

过文登营。 勒名峰上吾谁与，故李将军舞剑台。 戚继光。  <<登盘山绝顶>> 

登盘山绝顶。 水落尚存秦代石，潮来不见汉时楂。 戚继光。  <<过文登营>> 

