诗人:王仲修
作品数目：102篇
朝代：宋代
诗人简介：王仲修，华阳人，宰相王珪之子。熙宁三年进士。以著作佐郎为崇文院校书，同知太常礼院。元丰四年，以谒告淮南行为不检，冲替。其父王珪因议建储事，坐追贬万安军司户参军，元符...
<<知越州·乞麾占得山川胜>> <<庆侄耆登第>> <<宫词·晓风薄薄透罗衣>> <<宫词·欲晓初闻长乐钟>> 
<<宫词·春气融和万物佳>> <<宫词·帘重珠阁对遥津>> <<宫词·宜春苑裹望春台>> <<宫词·云娇烟懒雨初晴>> 
<<宫词·太平无事似熙丰>> 

王仲修的诗词全集

宫词·九月飞霜天地清
王仲修
九月飞霜天地清，未央前殿燕簪缨。欲知重谷为先務，八彩眉间喜顺成。
霜天
宫词·太平气象满皇图
王仲修
太平气象满皇图，清晓祥烟捧帝居。四海销兵民乐业，熙然恩信及豚鱼。
气象
宫词·瑟瑟西风下建章
王仲修
瑟瑟西风下建章，御栏无限菊花香。天心亦爱黄金蕊，故遣轻云护早霜。
西风
宫词·茧馆轻寒晓漏残
王仲修
茧馆轻寒晓漏残，春阴桑柘碧於蓝。宵衣愿治先农事，故敕宫娥学养蚕。
农事
宫词·元夜笙歌满上都
王仲修
元夜笙歌满上都，九霄皓月舞蟾蜍。烛龙穿仗来天际，万叠黄云复帝车。
笙歌
宫词·太平祥瑞符君德
王仲修
太平祥瑞符君德，鹤兔芝禾月不虚。玉检金绳旧仪在，不知谁献长卿书。
祥瑞
宫词·上如尧舜爱民深
王仲修
上如尧舜爱民深，宵旰忧勤冠古今。后苑珍禽都放尽，万方人识好生心。
尧舜
宫词·大晟修成六律新
王仲修
大晟修成六律新，铿锵雅韵格三灵。殿前九奏人心悦，定有来仪凤舞庭。
铿锵
宫词·八宝盘龙玉色明
王仲修
八宝盘龙玉色明，未央排仗庆熙成。敛时福瑞为天赦，五岳齐呼万岁声。
玉色
宫词·房星烨烨照明堂
王仲修
房星烨烨照明堂，陟配神皇咏我将。怵惕孝思霜露感，如山降福自穰穰。
照明
宫词·鳞鳞鸳瓦静无烟
王仲修
鳞鳞鸳瓦静无烟，六幕云低腊雪天。应是风流学胡蝶，遇墙飞舞自翩翩。
风流
宫词·殿阁新秋气象清
王仲修
殿阁新秋气象清，玉阶露冷半雕冥。六宫最重中元节，院院烧香读道经。
气象
宫词·银河初转水横流
王仲修
银河初转水横流，星史人催报晓筹。金凤凰门开万钥，玉蟾蜍影挂西楼。
银河
庆侄耆登第
王仲修
锡宴便倾光禄酒，赐袍还照上林花。衣冠盛事堪书日，六世词科只一家。
登第
宫词·晓风薄薄透罗衣
王仲修
晓风薄薄透罗衣，桃李芬芳长旧园。雨过御沟春水满，小滩风月漱珠玑。
珠玑
宫词·雪消鸳瓦东风暖
王仲修
雪消鸳瓦东风暖，已觉金虬刻漏长。禁里春寒犹未放，日华先拂赭袍光。
东风
宫词·春深百卉过芬芳
王仲修
春深百卉过芬芳，雕槛惟余芍药香。应是东君偏着意，日华浮动御衣黄。
芬芳
宫词·殿角风摇柳带长
王仲修
殿角风摇柳带长，御沟流水落花香。雨来双燕归应早，先上珠帘十二行。
流水
宫词·访古搜奇得汉余
王仲修
访古搜奇得汉余，有名书画世间无。紫宸朝退捐声色，不看骊山按乐图。
声色
宫词·吾君圣学自通神
王仲修
吾君圣学自通神，匪但书看逸少亲。妙绝长江春色丽，一时同赐紫枢臣。
春色
宫词·岳神当面捧南山
王仲修
岳神当面捧南山，馥郁非烟拥圣颜。法部笙歌催献寿，阖门先引内朝班。
笙歌
宫词·十二珠帘上玉钩
王仲修
十二珠帘上玉钩，一声鸡唱下重楼。南郊渐近天和暖，选日司衣进大裘。
和暖
宫词·尧舜慈仁性自然
王仲修
尧舜慈仁性自然，爱民如子食为天。都门瑞雪深盈尺，彤管应书大有年。
尧舜
宫词·瑶池初见一枝梅
王仲修
瑶池初见一枝梅，为爱清香特地栽。今日御栏风露好，胜如山路雪中开。
瑶池
宫词·飘浮瑞雪洒长空
王仲修
飘浮瑞雪洒长空，混合乾坤万象同。殿阁嶙峋如叠玉，凌晨人步广寒宫。
瑞雪
宫词·云罗雾谷晓风凉
王仲修
云罗雾谷晓风凉，绣幕黄龙绕画廊。宿雨乍收烟水静，曲池万柄绿荷香。
风凉
宫词·凤阙巍峨瑞气间
王仲修
凤阙巍峨瑞气间，御沟春晚水潺潺。吾皇勤政无游幸，天厩门深八骏闲。
潺潺
宫词·天子观渔陋鲁棠
王仲修
天子观渔陋鲁棠，涵曦亭下似沧浪。金鳞钓得龙颜喜，韶乐声中进玉觞。
天子
宫词·下直归来日未晡
王仲修
下直归来日未晡，凤盘锦幄卷流苏。纱栊粉壁无尘到，挂起长康列女图。
列女
知越州·乞麾占得山川胜
王仲修
乞麾占得山川胜，金纽新提左顾龟。苍阙门龙辞日下，红旌引骑照江湄。剡溪月午何妨醉，曲水春余好账诗。玉案天香携满袖，锦衣谁似过乡时。...
曲水
宫词·欲晓初闻长乐钟
王仲修
欲晓初闻长乐钟，一庭残月海棠红。如何借得徐熙手，画作屏风立殿中。
长乐
宫词·春气融和万物佳
王仲修
春气融和万物佳，殿前仍有四时花。宫人却爱山家景，松竹阴中碾建茶。
四时
宫词·帘重珠阁对遥津
王仲修
帘重珠阁对遥津，燕罢芳菲已半春。四部笙歌初散后，花前红烛引妃嫔。
笙歌
宫词·宜春苑裹望春台
王仲修
宜春苑裹望春台，台下仙花已半开。地密无人敢偷折，万民喜待翠舆来。
宜春
宫词·云娇烟懒雨初晴
王仲修
云娇烟懒雨初晴，环碧风轻细浪生。尽日黄鹂不飞去，万年枝上听箫声。
黄鹂
宫词·太平无事似熙丰
王仲修
太平无事似熙丰，天乐声和下帝宫。禽鸟也能知乐事，宫莺娇醉弄春风。
太平
宫词·画栋宵寒未来
王仲修
画栋宵寒未来，江南谁寄一枝梅。闰年雪后春工晚，羯鼓催花满槛末。
未来
宫词·殿外轻寒一凭栏
王仲修
殿外轻寒一凭栏，春衫初试觉微宽。钗头故插宜男草，图得君王带笑看。
凭栏
宫词·万户千门入建章
王仲修
万户千门入建章，金绳界路柳丝黄。和风偏度乐声细，晴日自随宫泉长。
宫词·红日初生捧殿高
王仲修
红日初生捧殿高，葱葱佳气拂云袍。今朝驾幸化成殿，先对东风赏小桃。
东风
宫词·玉钺光华引六虬
王仲修
玉钺光华引六虬，天街万烛拥宸游。端门五夜开黄幄，月在蓬山项上头。
光华
宫词·节记天宁里社呜
王仲修
节记天宁里社呜，猗兰今日圣人生。如何表得千年瑞，万里黄河一带清。
黄河
宫词·四辅论思政事堂
王仲修
四辅论思政事堂，尽收才杰置周行。掖庭职事分司局，铨择毕由紫极房。
政事
宫词·西池曼衍鱼龙戏
王仲修
西池曼衍鱼龙戏，燕罢回銮近夕阳。路远不乘双凤辇，玉鞍珠辔御龙骧。
鱼龙
宫词·微凉殿阁庆云边
王仲修
微凉殿阁庆云边，正是清和长养天。解愠阜财君德厚，熏风长泛舜琴弦。
庆云
宫词·汉殿东风弄晓晴
王仲修
汉殿东风弄晓晴，百花烘日近清明。披香博士今华发，教得六宫歌舞成。
东风
宫词·冒腊交春日向迟
王仲修
冒腊交春日向迟，雪残鳷鹊已多时。宫桃红小匀丹脸，御柳黄深展翠眉。
桃红
宫词·华渚星流生睿主
王仲修
华渚星流生睿主，九天歌管宴钧台。愿将圣寿齐南极，碧海蟠桃万度开。
南极
宫词·红乾绿淡有余香
王仲修
红乾绿淡有余香，芳草芊绵苑路长。鶗鴃一声寒食雨，游蜂应为百花忙。
寒食
宫词·柳絮飘零春事稀
王仲修
柳絮飘零春事稀，绿荫零乱上瑶墀。好花着子青如豆，却忆香红满槛时。

王仲修的诗词名句全集
