诗人:聂守真
作品数目：8篇
朝代：宋代
诗人简介：聂守真，号碧窗，江西人。京口天庆观主，尝为龙翔宫书记。事见《南村輟耕录》。今录诗九首。
<<哀被掳妇>> <<咏胡妇·双柳垂鬟别样梳>> <<诏赦至感而有诗>> <<读水云丙子集>> 
<<丙子集·宇宙仓皇过一春>> <<丙子集·别了金台尺五天>> <<诗卷·三日钱塘海不波>> <<诗卷·一曲丝桐奏未休>> 


聂守真的诗词全集

哀被掳妇
聂守真
当年结发在深闺，岂料人生有别离。
到底不知因色误，马前犹自买臙脂。
深闺
咏胡妇·双柳垂鬟别样梳
聂守真
双柳垂鬟别样梳，醉来马上倩人扶。
江南有眼何曾见，争卷珠帘看固姑。
江南
诏赦至感而有诗
聂守真
乾坤杀气正沉沉，又听燕台降德音。
万口尽传新诏好，累朝谁念旧恩深。
分茅裂土将军志，问舍求田父老心。
丽正立班犹昨日，小臣无语泪沾襟。...
父老
读水云丙子集
聂守真
一夕缁尘蔽海东，潮头无力障西风。
汗沾铁马唐陵在，泪洒铜仙汉祚终。
昨日又闻金盌出，他年谁信瓦棺空。
中郎未抵支郎惨，地老天荒恨莫穷。...
无力
丙子集·宇宙仓皇过一春
聂守真
宇宙仓皇过一春，莺花无主亦销魂。
冰霜不入狼头帽，风雨偏凌犊鼻褌。
击楫当年无祖逖，闻鸡中夜有刘琨。
五陵佳气飘扬尽，谁识龙颜旧子孙。...
五陵
丙子集·别了金台尺五天
聂守真
别了金台尺五天，归来行橐夜光县。
剑横碧落琴收匣，云住青山水到渊。
锡宴屡陪蓬岛客，唱酬休忆蕊宫仙。
故家只在西湖上，好在晴光雨色边。...
西湖
诗卷·三日钱塘海不波
聂守真

三日钱塘海不波，子婴系组纳山河。
兵临鲁国犹弦诵，客过殷墟独啸歌。
铁马渡江功赫奕，铜人辞汉泪滂沱。
知章喜得黄冠赐，野水閒云一钓蓑。
...
滂沱
诗卷·一曲丝桐奏未休
聂守真
一曲丝桐奏未休，萧萧笳鼓禁宫秋。
湖山有意风云变，江水无情日夜流。
供奉自歌南渡曲，拾遗能赋北征愁。
仙人一去无消息，沧海桑田空白头。...

聂守真的诗词名句全集
