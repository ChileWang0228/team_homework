诗人:释行肇
作品数目：16篇
朝代：宋代
诗人简介：释行肇，天台（今属浙江）人。九僧之一（《清波杂志》卷一一）。今录诗十六首。
<<送從律师西游>> <<送怀古师归蜀>> <<送简师南游>> <<送蒲奉礼之鄞江>> 
<<送惟凤之衡阳>> <<送文光上人西游>> <<送文兆归庐山>> <<酬赠梦真上人>> 
<<泛若耶溪·霁雨牵野情>> 

释行肇的诗词全集

送怀古师归蜀
释行肇
山落云阳外，去程寒接巴。
剑江连汉直，栈阁挂空斜。
听锡樵停斧，窥禅鸟立槎。
旧房春到晚，深径始开花。
开花
送從律师西游
释行肇
蛰鳞伺新春，望极融融归。
惊禽别旧巢，念远迟迟飞。
吁君腹至业，岁故志独违。
心弦世寡听，意鉴古亦稀。
出关自荷箧，入秦扣谁扉。
埃目若忽失，风雨远渐微。
将看吐虹章，冷射仙掌辉。...
风雨
送简师南游
释行肇
古岸侵烟出，扬帆拂曙星。
层城关海日，列树隐沙汀。
潮落家遥见，梅香檝暂停。
旧峰归计晚，长忆隔吴青。
扬帆
送蒲奉礼之鄞江
释行肇
官舍仙山里，全家去若归。
江声鳌背出，帆影斗边飞。
宿馆荷香接，吟亭岛色围。
前秋赏明月，況对谢玄晖。
送惟凤之衡阳
释行肇
重城独隐居，世人寡相识。
回塘路寂寥，深径花狼籍。
西风思忽生，南泉语还忆。
遥山去意长，大江归梦直。
日暮立荒原，迢迢望空碧。...
迢迢
送文光上人西游
释行肇
高木坠残叶，关河入远心。
嵩游忘楚梦，华近识秦音。
塔古悬图识，碑荒背烧寻。
几思兴替事，独上灞陵吟。
兴替
送文兆归庐山
释行肇
剑峰双倚汉，荡桨月中归。
潮白岛西出，帆孤岸际飞。
香连潭影直，磬度雪声微。
几夕□诗坐，相思入定稀。
月中
酬赠梦真上人
释行肇
禅舍因吟往，晴来坐彻宵。
春通三径晚，家别九江遥。
巢重禽初宿，窗明叶旋飘。
住期应未定，谢守有诗招。
九江
泛若耶溪·霁雨牵野情
释行肇
霁雨牵野情，孤舟遂兹赏。
积水连远空，落日垂万象。
岸回云独随，山转泉更响。
望望极寒源，由言放轻桨。
落日
寄终南种徵君
释行肇
紫阁浮清汉，高眠称此心。
住溪人未识，归路鹤知深。
峰晚回寒翠，猿孤发夜吟。
霜天独西向，无复梦山阴。
山阴
郊居吟·静室簾孤捲
释行肇
静室簾孤捲，幽光坠露多。
径寒杉影转，窗晚雪声过。
茗味沙泉合，鑪香竹霭和。
遥怀起深夕，旧寺隔沧波。
送希画之九华
释行肇
忽起尘外心，迹谢人中境。
云去竹堂空，鹭下秋池静。
野宿清溪深，月在诸峰顶。
日暮立长江，遥看片帆影。
长江
听宇昭师琴
释行肇
遥空雨初霁，深径蝉未鸣。
忽品文王弦，若听宣尼声。
月色半峰出，秋光四簷清。
韵断意转冥，尘心若为情。
月色
卧病吟·杉窗秋气深
释行肇
杉窗秋气深，入夜四簷雨。
枕冷梦忽醒，独对孤灯语。
流萤隐回廊，惊鸿度寒渚。
空令一寸心，悠悠生万缕。
回廊
湘江有感上王内翰
释行肇
达士弦性直，佞人胶辞柔。
靳尚一言巧，灵均千古愁。
孤蟾魄长在，寒云恨难收。
空使湘江水，至今无濁流。
湘江
中秋对月·暮雨过寥廓
释行肇
暮雨过寥廓，江天正青苍。
列树无残阴，积水有异光。
幽虫鸣欲遍，宿鸟惊忽翔。
永夜如至公，签我吟清章。

释行肇的诗词名句全集
