诗人:谢宗可
作品数目：5篇
朝代：元代
诗人简介：谢宗可（约公元1330年前后在世），元朝诗人，字、号均不详，金陵（今江苏南京）人。生卒年及生平全不可考，约元文宗至顺初前后在世，能诗。有咏物诗一卷，《四库总目》传于世。...
<<中秋之夕封生仲坚卫生行之携酒与诗见过依韵>> <<海子上即事>> <<大都杂诗>> <<睡燕·补巢衔罢落花泥>> 
<<黄州道中>> 

谢宗可的诗词全集

海子上即事
谢宗可
驰道尘香逐玉珂，彤楼花暗弄云和。
光风已转瀛洲草，细雨微添太液波。
月榭管弦鸣曙早，水亭帘幕受寒多。
少年勿动伤春感，唤取青娥对酒歌。...
少年
中秋之夕封生仲坚卫生行之携酒与诗见过依韵
谢宗可
夜凉河汉静无声，澄澈天开万里晴。
蟾吐寒光呈皎洁，桂排疏影甚分明。
良宵方喜故人共，醉语那知邻舍惊。
一片诗魂招不得，九霄直与月俱清。...
邻舍
大都杂诗
谢宗可
绣错繁华遍九衢，《上林》词赋汉西都。
朱门细婢金条脱，紫禁材官玉鹿卢。
万里星辰关上界，四朝冠盖翊皇图。
东邻白面生纨绮，笑杀扬雄卧一区。...
星辰
黄州道中
谢宗可
濯足常思万里流，几年尘迹意悠悠。
闲云一片不成雨，黄叶满城都是秋。
落日断鸿天外路，西风长笛水边楼。
梦回已悟人间世，犹向邯郸话旧游。...
长笛
睡燕·补巢衔罢落花泥
谢宗可
补巢衔罢落花泥，困顿东风倦翼低。
金屋昼长随蝶化，雕梁春尽怕莺啼。
魂飞汉殿人应老，梦入乌衣路转迷。
却怪卷帘人唤醒，小桥深巷夕阳西。...

谢宗可的诗词名句全集
