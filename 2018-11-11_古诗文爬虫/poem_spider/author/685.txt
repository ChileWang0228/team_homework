诗人:冷士嵋
作品数目：6篇
朝代：清代
诗人简介：冷士嵋（1628-1711），清初文学家、藏书家。字又湄，号秋江。江苏京口（丹徒）人。冷氏宗谱主修者冷之彭（字春祺）同为京口始祖冷安一的第十一世孙，（均为冷安一的第六世孙冷佐的后...
<<哭子晋兄>> <<三月十九日圣忌日偶成>> <<哭文与也>> <<过文与也墓下>> 
<<梦里青山图为桐上人题>> <<梦里青山图为桐上人题·片云孤鹤寄人间>> 

冷士嵋的诗词全集

三月十九日圣忌日偶成
冷士嵋
一年一度逢花发，每见花开辄黯然。
往事有谁来记忆，春风空老白头年。
记忆
哭子晋兄
冷士嵋
吾兄虽弱冠，忠义古人难。
愤血千秋碧，操心一寸丹。
旌旗落泗水，魂梦绕金坛。
痛作包胥泪，霜飞六月寒。
金坛
过文与也墓下
冷士嵋
不道寻君薤露边，一抔官陇卧荒烟。
山深路僻人来少，野草茫茫没墓田。
茫茫
梦里青山图为桐上人题
冷士嵋
竹屋蒲团万壑东，萧然一幻坐来空。
十年尘虑都亡尽，留得青山入梦来。
入梦
梦里青山图为桐上人题·片云孤鹤寄人间
冷士嵋
片云孤鹤寄人间，心自禅空梦自闲。
莫把画图看作画，画中山是梦中山。
中山
哭文与也
冷士嵋
人没琴亡竹坞东，到来不与旧时同。
白云秋石荒凉尽，空对寒山落木中。

冷士嵋的诗词名句全集
