诗人:释普济
作品数目：57篇
朝代：宋代
诗人简介：释普济，宋代高僧。雍州北山互人。初出家依止圆禅师。仪轨行法。独处林野不宿人世。跏坐修禅至于没齿。栖迟荒险不避豺虎。虽游浪物表。而手不释卷。尝读华严。依而...
<<杨歧祖师赞>> <<惜烟·炉无兽炭坐无毡>> <<夹山见船子赞>> <<送广州泰长老>> 
<<示资寿慧一监寺>> <<示宜上人之雪窦>> <<石佛清长老请赞>> <<弥勒大士二月八生>> 
<<马祖接石巩赞>> 

释普济的诗词全集

胡桃·枝头叶底不能藏
释普济
枝头叶底不能藏，独脱无依未厮当。一击浑身如粉碎，不堪收拾始馨香。
胡桃
马祖接石巩赞
释普济
三十年不少盐{上将下酉}，一镞群狐中的时。大地山河诸草木，至今尽发箭锋机。
山河
针医·药知性亦病知源
释普济
药知性亦病知源，谁管尸灵骨已寒。痛下一针双眼活，耆婆应未得其传。
知性
出山相赞·龙章凤质出王宫
释普济
龙章凤质出王宫，肘露衣穿下雪峰。智原必空诸有界，不知诸有几时空。
王宫
杨歧祖师赞
释普济
三脚驴子弄蹄行，金毛师子大哮吼。五峰峭峻摩苍穹，千古万古杨家愧。
祖师
夹山见船子赞
释普济
毒手一桡难躲避，点头有见问津人。烟波浩渺无穷恨，父子虽亲未是亲。
无穷
觉如周居士圆相赞
释普济
一片虚凝绝谓情，眼横鼻直强图形。不如不觉全声色，骂得毗耶老净名。
居士
示圆鉴沈净明
释普济
天宽地大一圆鉴，明暗色空四无限。道人受用未生前，白云祖师顶门眼。
生前
示觉悟侍者
释普济
起家难似破家难，荡尽田园出故关。佛祖二千年冷债，不消咳嗽一进还。
觉悟
诺讵罗尊者赞
释普济
石壁搀空起，银河一派悬。贪观无断续，来去不知原。
银河
柏岩·苗裔忽生崖石裂
释普济
苗裔忽生崖石裂，不同松桧拂云长。苍苍无一闲枝叶，子落丛林也有香。
苗裔
惜烟·炉无兽炭坐无毡
释普济
炉无兽炭坐无毡，三个柴头只自然。家愧莫教轻放出，定应炙地与熏天。
送清凉淮海和尚住万年
释普济
潮声忽转石头城，大舍峰高侧耳听。五百个僧都不会，教他一一侍巾瓶。
万年
送广州泰长老
释普济
老卢曾见老黄梅，一首长廊落韵诗。既是同坑无异土，家私莫与路人知。
长老
示资寿慧一监寺
释普济
二由一有一莫守，面首面南看北斗。勘破末山不露顶，玄机无著高叉手。
玄机
示宜上人之雪窦
释普济
无常迅速入门款，撒手悬崖末后机。一款一机处欺屈，溪边有个石乌龟。
乌龟
石佛清长老请赞
释普济
东山之源，东磵之渊。截流之机，验人之眼。扬清激浊，地覆天翻。六代祖师，竖毛呵手。三生大像，顿足擎拳。彼又何须指南，吴越令行，而后有传。...
长老
弥勒大士二月八生
释普济
契此老翁无记性，都忘生月与生辰。春风桃李能多事，特地年年说向人。
弥勒
髑髅人我担
释普济
一我一人装一担，不知出入向胞胎。铁围山岳高如许，撞破髑髅归去来。
髑髅
达磨大师赞
释普济
的的西天末法僧，来分此土最初灯。神光冷地一吹灭，葱岭忙忙只暗登。
大师
五祖送六祖渡江图赞
释普济
有传有受恩成怨，无受无传怨似恩。船到岸头恩怨绝，遍天遍地一儿孙。
恩怨
西隐·泥牛斗入海门关
释普济
泥牛斗入海门关，直到如今万象闲。百鸟不来春自老，柴门依旧向东山。
海门
损窗·六处虚明不假修
释普济
六处虚明不假修，七穿八穴有来由。霜风霰雪纵横入，不是愁人也著愁。
纵横
颂古·茫茫梦里去游南
释普济
茫茫梦里去游南，五十三参发指端。大士臂长衫袖短，善财脚瘦草鞋宽。
茫茫
送僧偈·云遮剑阁三千里
释普济
云遮剑阁三千里，水隔瞿塘十二峰。拌擞屎肠都说了，莫教错过瓮为钟。
剑阁
送祖达侍者
释普济
呼唤不曾离左右，大都相见一番难。攒眉切齿归来日，痛骂国师南北山。
切齿
送人游方·南有天台北五台
释普济
南有天台北五台，分明记取莫疑猜。话头打失不知处，乞我三文买草鞋。
天台
演史·干戈场是太平基
释普济
干戈场是太平基，休把英雄较是非。试问长空风与月，周秦汉魏不曾知。
太平
雪庭·一度寒来不可禁
释普济
一度寒来不可禁，森罗万象尽平沉。个般门户谁能入，著脚分明三尺深。
门户
竹溪·漱石穿崖落落
释普济
漱石穿崖落落，随流截流自瞒。穷到不知源处，风枝雨叶萧然。
落落
自赞·出林虎方怒
释普济
出林虎方怒，横冈蟒正嗔。世无途路客，终是不伤人。
懒瓒赞·垂颐寒涕满头霜
释普济
垂颐寒涕满头霜，黄独煨来别有香。三诏入云三不起，儿孙各自立封疆。
封疆
临终偈·记得黄梅与我时
释普济
记得黄梅与我时，忽然天气报君知。逆行顺化无交涉，撒手毗卢顶上归。
黄梅
进月轩·桂轮孤朗碧天宽
释普济
桂轮孤朗碧天宽，帘卷清光入座寒。底事明明人不荐，又移花影上栏干。
明明
金刚经书大士像赞
释普济
大古应身三十二，一身三十二重非。金刚正体是非外，鹊噪鸦鸣无了时。
经书
接待·目前来往竞纷纷
释普济
目前来往竞纷纷，那个师僧有脑门。坐热铁床吞热铁，石头南岳下儿孙。
纷纷
送猫儿·大慈悲种小斑斑
释普济
大慈悲种小斑斑，软血功能也是闲。首尾直兮眸子正，不知走却屋头山。
斑斑
水茶磨·机轮转处水潺潺
释普济
机轮转处水潺潺，机若停时水自闲。末上一遭知落处，十分春色满人间。
潺潺
四睡赞·离了峨嵋别五台
释普济
离了峨嵋别五台，倒骑白额下天台。松间石上梦中梦，唤得闾丘太守回。
五台
山翁·重叠春风面
释普济
重叠春风面，高低雪满头。渠无生老相，孤峻罕人游。
春风
起水陆堂·一沤大觉海中兴
释普济
一沤大觉海中兴，十趣波涛不暂停。返本还源空觉海，满堂风月雨初晴。
中兴
樵屋·鬻薪无价岭南归
释普济
鬻薪无价岭南归，尚有儿孙在翠微。执树缚苑门户别，离离荆棘惹人衣。
岭南
鸟窠赞·道高德高名愈高
释普济
道高德高名愈高，问佛法而吹布毛。不是寻棠闲啐啄，飞出凤儿宽鹊巢。
佛法
寒衲·针锋不露重重补
释普济
针锋不露重重补，线脚通时密参。放下无针无劄处，冻云垂地一肩担。
重重
干藏·恶语重重放出门
释普济
恶语重重放出门，只图一个不知恩。二千年事难遮覆，动便随人脚后跟。
出门
复古日者·试问先生蕴底术
释普济
试问先生蕴底术，卦盘掇转呵呵笑。毗婆尸佛早留心，直至如今不得妙。
试问
福州长溪乐山王居士遣儿惟惺投师薙发写师顶
释普济
瘦骨棱层一担夫，几年寥落在江湖。面皮捩转无人识，有甚闲名上祖图。
乐山
刀镊·得心应手乖毫发
释普济
得心应手乖毫发，心手俱亡处处通。摘一茎髭弹一镊，有相同有不相同。
毫发
大死·上门上户拚穷命
释普济
上门上户拚穷命，不觉全身堕险崖。尽十方空俱殒灭，玲珑八面露死骸。
玲珑
布袋赞·九十七大人之相
释普济
九十七大人之相，百千亿微尘数身。兜率长汀人不识，拌擞精神一欠伸。

释普济的诗词名句全集
