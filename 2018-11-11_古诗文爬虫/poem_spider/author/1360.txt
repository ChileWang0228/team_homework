诗人:顾观
作品数目：6篇
朝代：明代
诗人简介：顾观，字行之，云南通海人。景泰四年（一四五三）举人，历官太常寺少卿。工诗善画，有宋宣和（赵佶）笔意。
<<过吴淞江>> <<太白醉归图>> <<送刘彦英>> <<吴彦明秀樾堂>> 
<<为袁一无题扇>> <<梨花睡鸭图>> 

顾观的诗词全集

过吴淞江
顾观
洞庭一水七百里，震泽与之俱渺茫。
鸿雁一声天接水，蒹葭八月露为霜。
轻风谩引渔郎笛，落日偏惊估客航。
我亦年来倦游历，解缨随处濯沧浪。...
落日
吴彦明秀樾堂
顾观
出郭卜居何所似，杜陵浣花溪水头。
桤林吟风草堂静，楠树接叶茅亭幽。
每从图史慰岑寂，复有琴尊陪燕游。
平生我亦爱清赏，他日访君须买舟。...
岑寂
太白醉归图
顾观
歌成芍药倒金壶，并辔宫官马上扶。
乐部余音随彩旆，仙班小队下清都。
长庚万丈文章焰，后世千年粉墨图。
江左青山旧时月，一杯谁慰客坟孤。...
文章
送刘彦英
顾观
江右衣冠如向日，黑头兄弟亦还家。
重经白下桥边路，颇忆玄都观里花。
暮雨疏帘飞旧燕，暖风芳树哺慈鸦。
弓旌处处求岩穴，未许行吟玩物华。...
玩物
为袁一无题扇
顾观
月中仙子种娑罗，树底遥山隔绛河。
吹落秋声向何处，紫幹窗户晚凉多。
窗户
梨花睡鸭图
顾观
昔年家住太湖西，常过吴兴罨画溪。
水阁筠帘春似海，梨花影里睡凫緌。

顾观的诗词名句全集
