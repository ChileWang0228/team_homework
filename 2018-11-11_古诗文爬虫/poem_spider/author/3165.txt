诗人:郑仅
作品数目：5篇
朝代：宋代
诗人简介：郑仅(1047～1113) 字彦能，彭城（今江苏徐州）人。第进士。历官显谟阁待制，出知宁州，徙秦州。崇宁中为熙河路都转运使。召拜户部侍郎，改吏部侍郎，知徐州。政和三年终显谟阁直...
<<调笑令·双桨。小舟荡>> <<调笑令·相慕。酒家女>> <<调笑令·梦悄。翠屏晓>> <<调笑令·调笑。楚江渺>> 
<<调笑令·声切。恨难说>> 

郑仅的诗词全集

调笑令·双桨。小舟荡
郑仅
双桨。小舟荡。唤取莫愁迎叠浪。武陵豪客青楼上。
不道风高江广。千金难买倾城样。那听绕梁清唱。
清唱
调笑令·相慕。酒家女
郑仅
相慕。酒家女。巧笑明眸年十五。当垆春永寻芳去。
门外落花飞絮。银鞍白马金吾子。多谢结裙情素。
多谢
调笑令·梦悄。翠屏晓
郑仅
梦悄。翠屏晓。帐里薰炉残蜡照。赏心乐事能多少。
忍听阳关声调。明朝门外长安道。怅望王孙芳草。
声调
调笑令·调笑。楚江渺
郑仅
调笑。楚江渺。粉面修眉花斗好。擎荷折柳争相调。
惊起鸳鸯多少。渔歌齐唱催残照。一叶归舟轻小。
渔歌
调笑令·声切。恨难说
郑仅
声切。恨难说。千里潮平春浪阔。梅风不解相思结。
忍送落花飞雪。多才一去芳音绝。更对珠帘新月。

郑仅的诗词名句全集
