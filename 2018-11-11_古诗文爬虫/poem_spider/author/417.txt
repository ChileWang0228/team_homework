诗人:许彬
作品数目：19篇
朝代：唐代
诗人简介：许彬，生卒年均不祥，与唐末诗人郑谷同时代，约唐懿宗咸通末前后在世，即约公元八七三 年前后在世。许彬举进士不第，所作诗，全唐诗录存一卷。郑谷曾为其做过诗，如《送进士许...
<<荆山夜泊与亲友遇>> <<寄怀孙处士>> <<送李处士归山>> <<题故李宾客庐山草堂>> 
<<中秋夜有怀>> <<同友人会裴明府县楼>> <<黔中书事·巴蜀水南偏>> <<寻白石山人涧>> 
<<归山夜发湖中>> 

许彬的诗词全集

府试莱城晴日望三山
许彬
不易识蓬瀛，凭高望有程。盘根出巨浸，远色到孤城。
隐隐排云峻，层层就日明。净收残霭尽，浮动嫩岚轻。
纵目徒多暇，驰心累发诚。从容更何往，此路彻三清。...
纵目
荆山夜泊与亲友遇
许彬

山海两分歧，停舟偶此期。别来何限意，相见却无词。
坐永神疑梦，愁多鬓欲丝。趋名易迟晚，此去莫经时。

分歧
寄怀孙处士
许彬
生平酌与吟，谁是见君心。上国一归去，沧波闲至今。
钟繁秋寺远，岸阔晚涛深。疏放长如此，何人更得寻。
疏放
送李处士归山
许彬
旧山来复去，不与世人论。得道书留箧，忘机酒满尊。
溪轩松偃坐，石室水临门。应有频相访，相看坐到昏。
处士
题故李宾客庐山草堂
许彬
难穷林下趣，坐使致君恩。术业行当代，封章动谏垣。
已明邪佞迹，几雪薜萝冤。报主深知此，忧民讵可论。
名将山共古，迹与道俱存。为谢重来者，何人更及门。...
庐山
中秋夜有怀
许彬
趋驰早晚休，一岁又残秋。若只如今日，何难致白头。
沧波归处远，旅舍向边愁。赖见前贤说，穷通不自由。
旅舍
同友人会裴明府县楼
许彬
开阁雨吹尘，陶家揖上宾。湖山万叠翠，汀树一行春。
景逼归檐燕，歌喧已醉身。登临兴未足，喜有数年因。
登临
黔中书事·巴蜀水南偏
许彬
巴蜀水南偏，山穷塞垒宽。岁时将近腊，草树未知寒。
独狖啼朝雨，群牛向暮滩。更闻蛮俗近，烽火不艰难。
烽火
寻白石山人涧
许彬
路穷川岛上，果值古仙家。阴洞长鸣磬，石泉寒泛花。
莓苔深峭壁，烟霭积层崖。难见囊中术，人间有岁华。
烟霭
归山夜发湖中
许彬
广泽去无边，夜程风信偏。疏星遥抵浪，远烧似迎船。
响岳猿相次，翻空雁接连。北归家业就，深处更逾年。
接连
北游夜怀
许彬
苦心终是否，舍此复无营。已致归成晚，非缘去有程。
馆空吟向月，霜曙坐闻更。住久谁相问，驰羸又独行。
苦心
重经汉南
许彬
分散多如此，人情岂自由。重来看月夕，不似去年秋。
息虑虽孤寝，论空未识愁。须同醉乡者，万事付江流。
自由
湘江·孤舟方此去
许彬
孤舟方此去，嘉景称于闻。烟尽九峰雪，雨生诸派云。
沙寒鸿鹄聚，底极龟鱼分。异日谁为侣，逍遥耕钓群。
鸿鹄
经李翰林庐山屏风叠所居
许彬
放逐非多罪，江湖偶不回。深居应有谓，济代岂无才。
叠巘晴舒障，寒川暗动雷。谁能续高兴，醉死一千杯。
高兴
酬简寂熊尊师以赵员外庐山草堂见借
许彬
岂易投居止，庐山得此峰。主人曾已许，仙客偶相逢。
顾己恩难答，穷经业未慵。还能励童仆，稍更补杉松。
童仆
汉南怀友人
许彬
此身西复东，何计此相逢。梦尽吴越水，恨深湘汉钟。
积云开去路，曙雪叠前峰。谁即知非旧，怜君忽见容。
去路
送人下第归江州
许彬
名高不俟召，操赋献君门。偶屈应缘数，他人尽为冤。
新春城外路，旧隐水边村。归去无劳久，知音待更论。
新春
送苏处士归西山·南游何所为
许彬
南游何所为，一箧又空归。守道安清世，无心换白衣。
深溪猿共暮，绝顶客来稀。早晚还相见，论诗更及微。
绝顶
送新罗客归
许彬
君家沧海外，一别见何因。风土难知教，程途自致贫。
浸天波色晚，横吹鸟行春。明发千樯下，应为更远人。

许彬的诗词名句全集
