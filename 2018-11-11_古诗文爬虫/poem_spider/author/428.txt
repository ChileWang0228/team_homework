诗人:王贞白
作品数目：49篇
朝代：唐代
诗人简介：王贞白（公元875年-公元958年），字有道，号灵溪，信州永丰（今江西省上饶市广丰区）人。唐末五代十国著名诗人。唐乾宁二年（公元895年）登进士，七年后（公元902年）授职校书郎，尝与罗隐...
<<有所思·芙蓉出水时>> <<古悔从军行>> <<晓泊汉阳渡>> <<送马明府归山>> 
<<赠刘凝评事>> <<送芮尊师>> <<白鹿洞>> <<拟塞外征行>> 
<<芦苇·高士想江湖>> 

王贞白的诗词全集

白鹿洞
王贞白
读书不觉已春深，一寸光阴一寸金。
不是道人来引笑，周情孔思正追寻。
追寻
有所思·芙蓉出水时
王贞白
芙蓉出水时，偶尔便分离。自此无因见，长教挂所思。
残春不入梦，芳信欲传谁。寂寞秋堂下，空吟小谢诗。
入梦
洛阳道·喧喧洛阳路
王贞白
喧喧洛阳路，奔走争先步。唯恐着鞭迟，谁能更回顾。
覆车虽在前，润屋何曾惧。贤哉只二疏，东门挂冠去。
争先
庐山·岳立镇南楚
王贞白
岳立镇南楚，雄名天下闻。五峰高阂日，九叠翠连云。
夏谷雪犹在，阴岩昼不分。唯应嵩与华，清峻得为群。
五峰
古悔从军行
王贞白
忆昔仗孤剑，十年从武威。论兵亲玉帐，逐虏过金微。
陇水秋先冻，关云寒不飞。辛勤功业在，麟阁志犹违。
辛勤
晓泊汉阳渡
王贞白


落月临古渡，武昌城未开。残灯明市井，晓色辨楼台。
云自苍梧去，水从嶓冢来。芳洲号鹦鹉，用记祢生才。


苍梧
田舍曲·古今利名路
王贞白
古今利名路，只在侬门前。至老不离家，一生常晏眠。
牛羊晚自归，儿童戏野田。岂思封侯贵，唯只待丰年。
征赋岂辞苦，但愿时官贤。时官苟贪浊，田舍生忧煎。...
丰年
长门怨·叶落长门静
王贞白
叶落长门静，苔生永巷幽。相思对明月，独坐向空楼。
銮驾迷终转，蛾眉老自愁。昭阳歌舞伴，此夕未知秋。
歌舞
从军行·从军朔方久
王贞白
从军朔方久，未省用干戈。只以恩信及，自然戎虏和。
边声动白草，烧色入枯河。每度因看猎，令人勇气多。
勇气
歌·谁唱关西曲
王贞白
谁唱关西曲，寂寞夜景深。一声长在耳，万恨重经心。
调古清风起，曲终凉月沉。却应筵上客，未必是知音。
清风
寄郑谷·五百首新诗
王贞白
五百首新诗，缄封寄去时。只凭夫子鉴，不要俗人知。
火鼠重收布，冰蚕乍吐丝。直须天上手，裁作领巾披。
新诗
送马明府归山
王贞白
辞秩入匡庐，重修靖节居。免遭黑绶束，不与白云疏。
送吏各献酒，群儿自担书。到时看瀑布，为我谢清虚。
瀑布
赠刘凝评事
王贞白
棘寺官初罢，梁园静掩扉。春深颜子巷，花映老莱衣。
谈史曾无滞，攻书已造微。即膺新宠命，称庆向庭闱。
送芮尊师
王贞白
石上菖蒲节节灵，先生服食得长生。早知避世忧身老，
近日登山觉步轻。黄鹤待传蓬岛信，丹书应换蕊宫名。
他年控鲤升天去，庐岳逋民愿从行。...
升天
拟塞外征行
王贞白
寇骑满鸡田，都护欲临边。青泥方绝漠，怀剑始辞燕。
旌旗挂龙虎，壮士募鹰鹯。长城威十万，高岭奋三千。
行行向马邑，去去指祁连。鼓声遥赤塞，兵气远冲天。
对阵云初上，临城月始悬。风...
临城
芦苇·高士想江湖
王贞白
高士想江湖，湖闲庭植芦。清风时有至，绿竹兴何殊。
嫩喜日光薄，疏忧雨点粗。惊蛙跳得过，斗雀袅如无。
未织巴篱护，几抬邛竹扶。惹烟轻弱柳，蘸水漱清蒲。
溉灌情偏重，琴樽赏不孤。穿...
偏重
妾薄命·薄命头欲白
王贞白
薄命头欲白，频年嫁不成。秦娥未十五，昨夜事公卿。
岂有机杼力，空传歌舞名。妾专修妇德，媒氏却相轻。
歌舞
长门怨·寂寞故宫春
王贞白

寂寞故宫春，残灯晓尚存。从来非妾过，偶尔失君恩。
花落伤容鬓，莺啼惊梦魂。翠华如可待，应免老长门。

偶尔
短歌·物候来相续
王贞白
物候来相续，新蝉送晚莺。百年休倚赖，一梦甚分明。
金鼎神仙隐，铜壶昼夜倾。不如早立德，万古有其名。
昼夜
御沟水·一带御沟水
王贞白
一带御沟水，绿槐相荫清。此中涵帝泽，无处濯尘缨。
鸟道来虽险，龙池到自平。朝宗本心切，愿向急流倾。
急流
少年行·游宴不知厌
王贞白
游宴不知厌，杜陵狂少年。花时轻暖酒，春服薄装绵。
戏马上林苑，斗鸡寒食天。鲁儒甘被笑，对策鬓皤然。
寒食
少年行·弱冠投边急
王贞白
弱冠投边急，驱兵夜渡河。追奔铁马走，杀虏宝刀讹。
威静黑山路，气含清海波。常闻为突骑，天子赐长戈。
海波
塞上曲·岁岁但防虏
王贞白
岁岁但防虏，西征早晚休。匈奴不系颈，汉将但封侯。
夕照低烽火，寒笳咽戍楼。燕然山上字，男子见须羞。
男子
长安道·晓鼓人已行
王贞白
晓鼓人已行，暮鼓人未息。梯航万国来，争先贡金帛。
不问贤与愚，但论官与职。如何贫书生，只献安边策。
书生
度关山·只领千余骑
王贞白
只领千余骑，长驱碛邑间。云州多警急，雪夜度关山。
石响铃声远，天寒弓力悭。秦楼休怅望，不日凯歌还。
凯歌
出自蓟北门行·蓟北连极塞
王贞白
蓟北连极塞，塞色昼冥冥。战地骸骨满，长时风雨腥。
沙河留不定，春草冻难青。万户封侯者，何谋静虏庭。
战地
胡笳曲·陇底悲笳引
王贞白
陇底悲笳引，陇头鸣北风。一轮霜月落，万里塞天空。
戍卒泪应尽，胡儿哭未终。争教班定远，不念玉关中。
关中
入塞·玉殿论兵事
王贞白
玉殿论兵事，君王诏出征。新除羽林将，曾破月支兵。
惯历塞垣险，能分部落情。从今一战胜，不使虏尘生。
部落
游仙·我家三岛上
王贞白
我家三岛上，洞户眺波涛。醉背云屏卧，谁知海日高。
露香红玉树，风绽碧蟠桃。悔与仙子别，思归梦钓鳌。
蟠桃
金陵·六代江山在
王贞白
六代江山在，繁华古帝都。乱来城不守，战后地多芜。
寒日随潮落，归帆与鸟孤。兴亡多少事，回首一长吁。
回首
金陵怀古·恃险不种德
王贞白
恃险不种德，兴亡叹数穷。石城几换主，天堑谩连空。
御路叠民冢，台基聚牧童。折碑犹有字，多记晋英雄。
牧童
商山·商山名利路
王贞白
商山名利路，夜亦有人行。四皓卧云处，千秋叠藓生。
昼烧笼涧黑，残雪隔林明。我待酬恩了，来听水石声。
名利
终南山·终朝异五岳
王贞白
终朝异五岳，列翠满长安。地去搜扬近，人谋隐遁难。
水穿诸苑过，雪照一城寒。为问红尘里，谁同驻马看。
红尘
随计·徒步随计吏
王贞白
徒步随计吏，辛勤鬓易凋。归期无定日，乡思羡回潮。
冒雨投前驿，侵星过断桥。何堪穆陵路，霜叶更潇潇。
潇潇
白牡丹·谷雨洗纤素
王贞白
谷雨洗纤素，裁为白牡丹。异香开玉合，轻粉泥银盘。
晓贮露华湿，宵倾月魄寒。家人淡妆罢，无语倚朱栏。
牡丹
述松·远谷呈材干
王贞白
远谷呈材干，何由入栋梁。岁寒虚胜竹，功绩不如桑。
秋露落松子，春深裛嫩黄。虽蒙匠者顾，樵采日难防。
松子
宫池产瑞莲
王贞白
雨露及万物，嘉祥有瑞莲。香飘鸡树近，荣占凤池先。
圣日临双丽，恩波照并妍。愿同指佞草，生向帝尧前。
雨露
送韩从事归本道
王贞白

献捷灵州倅，归时宠拜新。论边多称旨，许国誓亡身。
马渴黄河冻，雁回青冢春。到蕃唯促战，应不肯和亲。

回青
秋日旅怀寄右省郑拾遗
王贞白
永夕愁不寐，草虫喧客庭。半窗分晓月，当枕落残星。
鬓发游梁白，家山近越青。知音在谏省，苦调有谁听。
知音
忆张处士
王贞白
天台张处士，诗句造玄微。古乐知音少，名言与俗违。
山风入松径，海月上岩扉。毕世唯高卧，无人说是非。
是非
云居长老
王贞白
巘路蹑云上，来参出世僧。松高半岩雪，竹覆一溪冰。
不说有为法，非传无尽灯。了然方寸内，应只见南能。
方寸
仙岩·白烟昼起丹灶
王贞白




白烟昼起丹灶，红叶秋书篆文。
二十四岩天上，一鸡啼破晴云。




红叶
仙岩·风呼山鬼服役
王贞白
风呼山鬼服役，月照衡薇结花。
江暖客寻瑶草，洞深人咽丹霞。
服役
雨后从陶郎中登庾楼
王贞白
庾楼逢霁色，夏日欲西曛。虹截半江雨，风驱大泽云。
岛边渔艇聚，天畔鸟行分。此景堪谁画，文翁请缀文。
缀文
九日长安作
王贞白
无酒泛金菊，登高但忆秋。归心随旅雁，万里在沧洲。
残照明天阙，孤砧隔御沟。谁能思落帽，两鬓已添愁。
明天
晓发萧关
王贞白
早发长风里，边城曙色间。数鸿寒背碛，片月落临关。
陇上明星没，沙中夜探还。归程不可问，几日到家山。
明星
钓台·异代有巢许
王贞白
异代有巢许，方知严子情。旧交虽建国，高卧不求荣。
溪鸟寒来浴，汀兰暖重生。何颜吟过此，辛苦得浮名。
辛苦
寄天台叶尊师
王贞白
师住天台久，长闻过石桥。晴峰见沧海，深洞彻丹霄。
采药霞衣湿，煎芝古鼎焦。念予无俗骨，频与鹤书招。
天台
御试后进诗
王贞白
三时赐食天厨近，再宿偷吟禁漏清。
二十五家齐拔宅，人间已写上升名。

王贞白的诗词名句全集
读书不觉已春深，一寸光阴一寸金。 王贞白。  <<白鹿洞>> 

白鹿洞。 不是道人来引笑，周情孔思正追寻。 王贞白。  <<白鹿洞>> 

