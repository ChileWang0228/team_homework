诗人:赵彦龄
作品数目：9篇
朝代：宋代
诗人简介：赵彦龄（一一二四～？），字寿卿。高宗绍兴十八年（一一四八）进士（《绍兴十八年同年小录》）。与曾几有唱和（《茶山集》卷一《赠赵判官寿卿二首》）。...
<<桐·晚来狂索酒>> <<橘·倦客沧浪意>> <<橘·野色烟波外>> <<游瑞象寺和杜梦麟韵>> 
<<绝命偈·六十二年皮袋>> <<绝句·手执黄庭上石台>> <<题南峰精舍蓝光轩>> <<题巾山·一夜空山闻杜鹃>> 
<<登般若台>> 

赵彦龄的诗词全集

橘·倦客沧浪意
赵彦龄
倦客沧浪意，扁舟汗漫游。
云归林屋晚，木落洞庭秋。
此地真堪老，中原卒未休。
可知侯万户，不似橘千头。
中原
桐·晚来狂索酒
赵彦龄
晚来狂索酒，量大酒无功。
窗豁能容月，楼高易得风。
碎声闻蟋蟀，疎影舞梧桐。
夜半成清梦，江硝垂钓翁。
梧桐
橘·野色烟波外
赵彦龄
野色烟波外，西风橘柚香。
湖光杳无际，山色忽深藏。
塔古灯犹照，坛余灶已荒。
何当蜕尘鞅，从此访渔郎。
西风
游瑞象寺和杜梦麟韵
赵彦龄
招提深僻好山重，湿翠阴森一径松。
夜静鹤归清梦绕，日高僧起碧云封。
晴分贝叶翻余照，雨送钟声度远峰。
竹舍因逢三昧语，鸟啼花满万缘空。...
阴森
绝命偈·六十二年皮袋
赵彦龄
六十二年皮袋，放下了无挂碍。
青天明月一轮，万古逍遥自在。
逍遥
绝句·手执黄庭上石台
赵彦龄
手执黄庭上石台，竹阴扫月遍苍苔。
欲从此处即仙去，玉立清风待鹤来。
玉立
题南峰精舍蓝光轩
赵彦龄
一溪带郭静潺湲，寺在溪帝碧岫巅。
塔影远连空翠坞，钟声高入蔚蓝天。
竹房僧定侵窗月，沙涉人稀满树烟。
刚被名韁挽归去，久居应作地行仙。...
蔚蓝
题巾山·一夜空山闻杜鹃
赵彦龄
一夜空山闻杜鹃，落花流水两茫然。
凭栏不觉春归去，目极平芜绿际天。
凭栏
登般若台
赵彦龄
拨置文书强作閒，佩壶聊得共跻攀。
归云不识游人意，遮尽江南一带山。

赵彦龄的诗词名句全集
