诗人:王通
作品数目：5篇
朝代：隋代
诗人简介：王通，隋绛州龙门人，字仲淹。幼好学。仕隋为蜀郡司户书佐。文帝仁寿间至长安上太平十二策。后知所谋不被用，乃归河汾间以教授为业，受业者以千数，时称河汾门下。薛收、房...
<<骢马·善马金羁饰>> <<赋得马援诗>> <<赋得岩穴无结构诗>> <<赋得高柳鸣蝉诗>> 
<<东征歌·我思国家兮远游京畿>> 

王通的诗词全集

赋得马援诗
王通
二帝已驰声，五溪还总兵。受诏金鞍动，论功铜马成。
唯称聚米势，无惭意苡情。虽谢云台影，犹传千载名。
总兵
骢马·善马金羁饰
王通
善马金羁饰，蹑影复凌空。
影入长城水，声随胡地风。
鞚敛青门外，珂喧紫陌中。
行行苦不倦，唯当御史骢。
御史
赋得高柳鸣蝉诗
王通
园柳吟凉久，嘶蝉应序惊。露下緌恒湿，风高翅转轻。
叶疏飞更迥，秋深响自清。何言枝里翳，遂入蔡琴声。
东征歌·我思国家兮远游京畿
王通
我思国家兮远游京畿。忽逢帝王兮降礼布衣。
遂怀古人之心兮将兴太平之基。时异事变兮志乖愿违。
吁嗟道之不行兮垂翅东归。皇之不断兮劳身西飞。...
帝王
赋得岩穴无结构诗
王通
岩间无结构，谷处极幽寻。叶落秋巢迥，云生石路深。
早梅香野径，清涧响丘琴。独有栖迟客，留连芳杜心。

王通的诗词名句全集
