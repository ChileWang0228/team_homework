诗人:吴维岳
作品数目：10篇
朝代：明代
诗人简介：吴维岳（1514-1569），字峻伯，号霁寰。明朝孝丰鄣吴村人。吴麟长子。嘉靖十六年丁酉举人，十七年（1538）联捷成进士，授江阴县令，擢刑部主事，升兵部郎中，历山东按察副使、山东学政...
<<题清池书屋>> <<审录江右李于麟谢茂秦>> <<祈雪斋居>> <<家叔致考功事山居寄呈>> 
<<赠王光禄使事江左>> <<信州同汝成游南岩寺>> <<病怀·烦疴违客愿>> <<秋日出梅溪>> 
<<雨村道中>> 

吴维岳的诗词全集

题清池书屋
吴维岳
檐引山霞润，池翻树影虚。
鸟停枰外石，花度枕前书。
只与清谈便，宁知俗计疏。
南村新酒熟，还许就芙渠。
清谈
孝丰西圩道中
吴维岳
涧泉绕路十里，石屋栖云数家。
何处微风醒酒，溪南红杏新花。
醒酒
审录江右李于麟谢茂秦
吴维岳
宣恩充节使，设饯枉词工。
漫秉当筵烛，初闻出塞鸿。
夜钟山雨后，春漏苑花中。
别思朱弦急，雄谭绿蚁空。
放舟前路远，恋阙此心同。
若是逢梅树，传书候晓风。...
钟山
祈雪斋居
吴维岳
太乙坛开荐礼勤，省垣梧竹绝尘氛。
灵光正想通三极，清漏微闻下五云。
窗散炉薰看月淡，帘垂竹影坐星分。
无才未就丰年颂，只有斋心奉圣君。...
丰年
家叔致考功事山居寄呈
吴维岳
窈窕岩阿松桂繁，沙田数亩傍仙源。
开尊白石依汀鹭，捣药清斋引洞猿。
花外小车邻客至，架中纷帙野僮翻。
南楼月上村墟静，醉倚孤琴无一言。...
小车
赠王光禄使事江左
吴维岳
帝城文物净新秋，建业清华惬昼游。
供奉暂辞分禁路，登临先上阅江楼。
天长鸿雁催乡信，寒浅蒹葭缓客舟。
何地望京横奏牍，东南处处苦征求。...
鸿雁
信州同汝成游南岩寺
吴维岳
幽哉岩里居，戴石世所罕。
源泉一勺多，香烟终日满。
停杯岫云迟，解带松风缓。
缘崖鹿豕踪，复与同人践。
终日
病怀·烦疴违客愿
吴维岳
烦疴违客愿，虚馆闭秋风。
薄禄非长恋，明时岂易逢。
钟残寒雨外，雁过远烟中。
旧业金峰下，南窗菊几丛。
秋风
秋日出梅溪
吴维岳
山中长卧万峰霞，溪上将乘八月槎。
花重稻茎呈稔岁，篱清槿叶住贫家。
性迂有喜疏骖御，伴少偏宜趁鹭沙。
文字癖除行李省，尚余残箧贮《南华》。...
文字
雨村道中
吴维岳
踏冻看山兴亦新，梅花偷放腊前春。
路缘半壁时停骑，屋傍悬崖少过人。
晴雪背阳留北崦，寒流伏草出前津。
松杉到处群麋鹿，何必桃源称隐沦。...

吴维岳的诗词名句全集
