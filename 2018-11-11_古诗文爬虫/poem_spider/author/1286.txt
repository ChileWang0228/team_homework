诗人:周晖
作品数目：8篇
朝代：明代
诗人简介：周晖，明孝宗弘治十八年(1505)进士，初任湖广广济县知县。召为兵部给事中。正德间出任福州知府。正德十一年(1519)四月，刻印叶子奇《草木子》。嘉靖初(1522)升任江西左...
<<冬日杂兴>> <<冬日杂兴·性偏难入俗>> <<春日移居>> <<春日移居·蹇士何须赋>> 
<<春日移居·负郭久无田>> <<春日移居·垂柳绿依依>> <<春日移居·最怜佳丽地>> <<春日移居·春风花事过>> 


周晖的诗词全集

春日移居·负郭久无田
周晖
负郭久无田，幽居仅数椽。
绿尊堪累月，青镜不藏年。
客至渔樵半，狂来笑语偏。
周颙有猿鹤，尚在北山颠。
笑语
春日移居·最怜佳丽地
周晖
最怜佳丽地，萧散惬幽情。
不著《潜夫论》，无求处士名。
莺啼催小饮，鹤步伴闲行。
欲结村中社，题诗报友生。
幽情
春日移居·春风花事过
周晖
春风花事过，空翠落垂藤。
白版扉常闭，鸟皮几独凭。
半酣疑有得，多病掩无能。
一室何萧索，分明似野僧。
无能
冬日杂兴
周晖
失路无知己，青山是可人。
高僧留半偈，侠客笑长贫。
开口哭何事，掀髯怪此身。
只因错料事，寂寂老乾坤。
开口
冬日杂兴·性偏难入俗
周晖
性偏难入俗，多病损闲心。
云敛山光瘦，风攒落叶深。
过头九节杖，信手七弦琴。
安得如颜阖，幽踪不可寻。
闲心
春日移居
周晖
只隔秦淮路，清幽与市分。
溪声数番雨，鹤梦几重云。
古研临池洗，名香扫石焚。
客来方坐定，鸟语恰殷勤。
临池
春日移居·蹇士何须赋
周晖
蹇士何须赋，幽人不厌寻。
有时忽大笑，无事只长吟。
闻道晚知浅，结交贫觉深。
涧边芳草色，消尽一春心。
结交
春日移居·垂柳绿依依
周晖
垂柳绿依依，烟萝护竹扉。
酒醒双燕语，病起乱花飞。
绣涩芙蓉剑，轻便薜荔衣。
转因贫与懒，渐觉昔年非。

周晖的诗词名句全集
