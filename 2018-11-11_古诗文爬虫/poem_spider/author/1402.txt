诗人:郑文康
作品数目：6篇
朝代：明代
诗人简介：郑文康（1413-1465）明代官员。字时乂，号介庵，南直隶苏州府昆山人 。生于明成祖永乐十一年，卒宪宗成化元年，年五十三岁。长身伟干，制行峻洁，正统三年举人，十三年（1448）进士，授官...
<<与诸公酌酒>> <<题倪公礼隐居>> <<林东斋居>> <<寄海上韩杲>> 
<<前元时昆山王君祐>> <<会稽杨廉夫尝饮>> 

郑文康的诗词全集

与诸公酌酒
郑文康
燕赵多豪杰，悲歌不暇裁。
素知黄祖性，敢恃祢衡才。
酒尽月将落，烛残风又来。
下阶成独步，惆怅一兴哀。
惆怅
题倪公礼隐居
郑文康
家近阊门市，清风一草庐。
窗明人问卜，山晚仆收书。
客笑鸠巢拙，妻怜蚁瓮虚。
城南炎热地，不识近何如。
炎热
林东斋居
郑文康
泉流一曲绕柴门，屋后园田有路分。
庄在辋川成故事，客归盘谷见遗文。
借书夜读三更火，听鸟春眠半榻云。
堪笑几人双健足，每于城市报新闻。...
城市
寄海上韩杲
郑文康
行尽清溪到水涯，好山环绕故人家。
寥寥一犬柴门外，只隔桥东几树花。
柴门
前元时昆山王君祐
郑文康
亭中曾写铁仙诗，人去亭荒碧草滋。
千尺危峰今尚在，重来磨洗认当时。
昆山
会稽杨廉夫尝饮
郑文康
王立长身旧主君，百年遗事至今闻。
宗孙宾客还如旧，只欠杨君小朵云。

郑文康的诗词名句全集
