诗人:黄庚
作品数目：430篇
朝代：宋代
诗人简介：黄庚，字星甫，号天台山人，天台人。出生宋末，早年习举子业。元初科目不行，始得脱屣场屋，放浪湖海，发平生豪放之气为诗文。以游幕和教馆为生，曾较长期客越中王英孙、任月山家...
<<燕子楼·繁华随逝水>> <<上李承旨学士>> <<题吴实齐北山别业>> <<林霁山架阁同宿同中>> 
<<夜坐次林海山韵>> <<修竹宴客东园>> <<题李蓝溪梅花吟卷>> <<题东山玩月图>> 
<<书怀奉简兰若提举>> 

黄庚的诗词全集

秋信·豆雨初晴浣溽埃
黄庚
豆雨初晴浣溽埃，报凉梧叶堕阶苔。
一声新雁南楼外，早送西风信息来。
信息
池荷·红藕花多映碧栏
黄庚
红藕花多映碧栏，秋风才起易凋残。
池塘一段荣枯事，都被沙鸥冷眼看。
冷眼
秋夜独坐·黄庭重读罢
黄庚
黄庭重读罢，掩卷对寒檠。
发为忧时白，心因学道清。
一窗秋月色，四壁夜蛩声。
坐倦闲欹枕，诗成梦不成。
月色
学士·中朝人物总称贤
黄庚
中朝人物总称贤，恬退间居又几年。
独抱丹心长恋阙，因思绿野且归田。
未应隽轨淹东鲁，行看文星照北燕。
见说君王思国老，鹤书即下九重天。...
北燕
秋吟·略彴当门石径斜
黄庚
略彴当门石径斜，槿篱深护野人家。
炊烟起处江村晚，一片斜阳万点鸦。
斜阳
秋吟·满眼秋光动客情
黄庚
满眼秋光动客情，小园闲步杖藜轻。
黄花憔悴应思晋，才遇渊明香便清。
憔悴
秋吟·晓径支筇步屟迟
黄庚
晓径支筇步屟迟，西风吹露湿秋衣。
举头凝望青山外，万里江天一雁飞。
凝望
种松·去年种松树
黄庚
去年种松树，未有蒿与蓬。
今年松渐长，埋没蓬蒿中。
老髯何苍葵，岁华不改容。
回视蒿与蓬，零落悲秋风。
零落
秋意·梧叶翻风敲老树
黄庚
梧叶翻风敲老树，蛩声带月泣寒莎。
只消些少闲风月，便觉客窗秋意多。
风月
江村·极目江天一望赊
黄庚
极目江天一望赊，寒烟漠漠日西斜。
十分秋色无人管，半属芦花半蓼花。
秋色
秋吟·秋高风急雁来初
黄庚
秋高风急雁来初，久客松江岂为鲈。
好梦不成人睡觉，半窗残月夜灯孤。
睡觉
雨过·雨过山头云气湿
黄庚
雨过山头云气湿，潮生渡口岸痕深。
一声短笛斜阳外，知有渔舟泊柳阴。
斜阳
燕子楼·繁华随逝水
黄庚
繁华随逝水，日暮高楼空。
哀哀徐陵妾，事主不及终。
空房辍膏沐，明妆为准容。
春风燕子来，秋风燕子去。
去来影带双，孤鸾抱憔悴。
回首醉娇时，百花不敢媚。...
燕子
潘淑妃·二八入宫掖
黄庚
二八入宫掖，一笑轻三千。
云阶涉何许，步步生金莲。
绣鞋不胜春，风若凌波仙。
荣华一回首，荆棘生我前。
君恩花上露，妾心井中泉。
井泉誓不波，下照青青天。...
回首
偶书·频年踪迹堕江湖
黄庚
频年踪迹堕江湖，三径荒苔忆旧庐。
身老方知生计拙，家贫渐觉故人疏。
松薪拾去朝炊黍，渔火分来夜读书。
怨鹤惊猿应待我，台山何日赋归欤。...
渔火
王琴所话别
黄庚
羁怀不可述，赖有古琴知。
客舍相逄日，江枫正落时。
夕阳村店酒，秋色野桥诗。
别去吴江上，悠悠动远思。
秋色
升仙台·人去台犹在
黄庚
人去台犹在，飞升事可嘉。
神仙多变幻，尘世总虚花。
练气颜难老，劳心鬓易华。
千年留古迹，题咏属诗家。
古迹
秋意·庭前梧叶雨晴后
黄庚
庭前梧叶雨晴后，江上荻花风起时。
凉透书窗人未觉，葛衣竹簟已先知。
先知
和郑枢山竹夫人韵
黄庚
玉环倾国起胡兵，有色终污后世名，
九夏专房何在貌，一身空洞若为情。
宠名本自无心得，妇节从来澈骨清。
愁见婕妤秋后扇，共怀幽恨几时平。...
无心
题吴实齐北山别业
黄庚
北山佳景胜南山，乘兴登临眼界宽。
樵斧伐云春谷暗，渔榔敲月夜溪寒。
一区池占林泉胜，四面天开图画看。
竹屋数间尘不到，主人日日凭阑干。...
图画
云间有怀·风流怀二陋
黄庚
风流怀二陋，才名动三吴。
荒冢今何许，千载空烟芜。
当时逞文笔，万象争先驱。
有如明月璧，美价倾鸿都。
古运有翻覆，韫匵空良图。
惜哉去就轻，丧此千金躯。
人生各有死，百年同须臾。...
文字
送张伯威提举
黄庚
人生聚散等浮沤，忆昔过从与胜游。
棋局敲残清夜月，菊花吟老半窗秋。
客中送客难为别，山外看山总是愁。
回首片帆江路远，疏烟斜雨到西州。...
回首
伤春·园林芳事已阑珊
黄庚
园林芳事已阑珊，梅未生仁笋未竿。
堤上柳棉风脱尽，绿阴应在雨中寒。
园林
秋晚山行·铿然短策声
黄庚
铿然短策声，无事觉身轻。
落叶山行软，流泉涧饮清。
蟹痕沙露湿，雁影夕阳明。
归路逢林叟，斑荆歃隐盟。
夕阳
夜坐读书·寂寞寒窗下
黄庚
寂寞寒窗下，观书胜苦吟。
青灯风雪夜，黄卷圣贤心。
吾道关兴废，斯文几古今。
凤兮胡不至，三叹泪沾襟。
斯文
王可交升仙台
黄庚
我来闲吊古，触景觉凄凉。
踏石云侵履，个萝露湿裳。
森森林不茂，馥馥野花香。
寺近寻僧话，谈禅坐竹床。
馥馥
墨兰·一幅幽花倚客窗
黄庚
一幅幽花倚客窗，离骚读罢意凄凉。
笔头唤醒灵均梦，犹忆当时楚畹香。
唤醒
床屏墨竹·淇澳新梢笔下分
黄庚
淇澳新梢笔下分，枕屏墨晕点寒云。
诗人纸帐眠清夜，不梦梅花梦此君。
梅花
春日·春色浓於酒
黄庚
春色浓於酒，何须醉玉觞。
柳疏莺占影，花杂蝶分香。
往事随流水，间愁付夕阳。
吟边自歌舞，犹学少年狂。
流水
和靖墓·木落孤山墓草荒
黄庚
木落孤山墓草荒，梅花千古带诗香。
吟魂仙去谁招得，独鹤一声幽恨长。
草荒
九日感怀·新橙初试蟹螯肥
黄庚
新橙初试蟹螯肥，一曲清歌酒一卮。
料得故园秋正好，黄花应怪客归迟。
黄花
莲花亭避暑
黄庚
日火烧空海欲乾，莲宫深处书生寒。
佛家一片清凉景，借与诗人尽日看。
清凉
游谢仙岩飞霞观岩下李参政墓
黄庚
鬼工凿山骨，何年驱六丁。
飞霞边石洞，缥缈开珠庭。
永怀谢仙伯，坐断山水城。
我来事幽雅，登临委客情。
松风驱溽暑，自觉毛骨清。
猿鹤亦仙意，人生空营营。
石麟卧荒草，问是谁家茔。...
坏
醉时歌·茫茫古堪舆
黄庚
茫茫古堪舆，何日分九州。
封域如许人，仅能着我胸中愁。
浇愁须是如渑酒，曲波酿尽银河流。
贮以倒海千顷黄金罍，酌以倾江万斛玻璃舟。
天为青罗幕，月为白玉钩。
月边天孙织云锦，制...
挥斥
秋夜·十分秋色满轩窗
黄庚
十分秋色满轩窗，景物凄清夜气凉。
筛月帘栊金琐碎，捣霜砧杵玉丁珰。
井梧叶脱无多影，岩桂花稠不断香。
坐到更深吟兴动，砚池滴露写诗狂。...
桂花
夜坐即事·霜气侵窗冷客毡
黄庚
霜气侵窗冷客毡，青要白发老堪邻。
光阴明日又明日，世事一年难一年。
眼底江山元似旧，胸中风月本无边。
道人不作阳台梦，纸帐梅花伴独眠。...
明日
清明·清明时节已春深
黄庚
清明时节已春深，白发萧疏忽满簪，
萍梗一生孤客恨，松楸千里故乡心。
浸花窗下分红影，插柳檐前借绿阴。
幸有故人同笑语，不妨沽酒共清吟。...
分红
茅亦山相过
黄庚
故人过我竹边居，谈笑从容乐有余。
洗盏共尝春瓮酒，挑灯对读夜窗书。
归来尚忆渊明菊，高卧谁知诸葛庐。
醉后达观今古事，寥寥千载只须臾。...
诸葛
感怀·入山采芝薇
黄庚
入山采芝薇，豺虎据我丘。
入海寻蓬莱，鲸鲵掀我舟。
山海俱碍，瞻望凝远愁。
乾坤如许大，此身常浮沤。
依托岂无地，皇皇将安求。
何当跨凤鹏，相从安期游。...
皇皇
次郑朴翁国正见寄
黄庚
云深红日出林迟，晞发檐前力未衰。
老爱归田追靖节，狂思入海访安期。
春风巷陌杨花后，故国江山杜宇时，
一种间愁无着处，倚窗重读寄来诗。
 ...
江山
春日郊居·卜筑幽居慰寂寥
黄庚
卜筑幽居慰寂寥，数椽茅屋傍江郊。
庭前滕薛笋争长，篱下陈雷蔓结交。
杏圃花香蜂课蜜，芹塘泥暖燕营巢。
山窗对景浑无事，吟得诗成手自抄。...
茅屋
山中秋思·石床弹月鹤听琴
黄庚
石床弹月鹤听琴，玉宇凝秋绝点尘。
万里无云银汉淡，一天风露湿星辰。
银汉
通玄观·云气深深护石坛
黄庚
云气深深护石坛，红尘飞不到阑干。
清阴满地无人迹，一径松风鹤梦寒。
红尘
听琴·一曲猗兰按玉徽
黄庚
一曲猗兰按玉徽，高山流水少知。
纷纷耳听非心听，安得人间有子期。
纷纷
听雨·老来已觉此身闲
黄庚
老来已觉此身闲，近日唐诗亦懒看。
半榻白云眠听雨，一窗帘影隔春寒。
窗帘
梁燕·梁间两处燕成窠
黄庚
梁间两处燕成窠，来往衔泥带落花。
昵昵并头休巧语，相依总在别人家。
相依
述怀·故乡迢递几时还
黄庚
故乡迢递几时还，目断长江杳渺间。
一雁飞边天万里，白云多处是青山。
杳渺
书灯·书幌低垂风不来
黄庚
书幌低垂风不来，兰膏花暖夜深开。
剔残犹有余光在，一点丹心未肯灰。
丹心
暮景·浮云开合晚风轻
黄庚
浮云开合晚风轻，白鸟飞边落照明。
一曲彩虹横界断，南山雷雨北山晴。
彩虹
枕边瓶桂·岩桂花开风露天
黄庚
岩桂花开风露天，一枝折向枕屏边。
清香重透诗佩服，半榻眠秋梦亦仙。

黄庚的诗词名句全集
