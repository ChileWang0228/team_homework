诗人:鲁铎
作品数目：40篇
朝代：明代
诗人简介：鲁铎(1461年-1527年)明代官员。字振之。景陵（今湖北天门)人。好学不倦，不喜交游。弘治十五年(1502年）中进士高第，授翰林院庶吉士。太子少师李东阳爱其才，任编修，预修《...
<<丁丑至日写怀>> <<出郭次尔锡韵宗易同和>> <<观郑侠流民图>> <<夜凉·止林足山水>> 
<<西江别业赠同游曾廷哲>> <<清河次类庵韵>> <<又次宗易韵>> <<宿昌平次尔锡见忆韵>> 
<<春日即事·旸谷东风起>> 

鲁铎的诗词全集

秋日读书西禅湖涨久未出新霁月明浩然放舟聊
鲁铎
西风湖水漾秋痕，短褐残编日闭门。
忽见江城上明月，野船村酒弄黄昏。
黄昏
西江别业赠同游曾廷哲
鲁铎
清秋游别墅，小艇溯西江。
水落洲全出，霜来叶预降。
汀渔入野鲙，风笛度村腔。
最荷邻庄友，追陪载玉缸。
别墅
宿昌平次尔锡见忆韵
鲁铎
薄暮到山城，神疲耳欲鸣。
抛书从叶乱，惜烛任花生。
宝铗寒留影，陶瓶细作声。
怀人不成寐，听彻短长更。
细作
九日东庄用前韵
鲁铎
丹枫零落白云飞，别墅风长酒力微。
坐待池菱炊饭出，行逢野菊戴花归。
沙鸥贪看临秋水，林鹊从教乱夕晖。
朝市久违疏散性，欲从渔父问荷衣。...
秋水
何湖东先生约社有作次韵
鲁铎
长安多病忆松筠，诏许还家感圣神。
草阁枕书常谢客，花谿行药或逢人。
吟当未稳仍侵夜，饮但微醺不负春。
惭愧耆英招入社，重裁野服芰荷新。...
惭愧
丁丑至日写怀
鲁铎
海内今多事，寰中又一阳。
病常如影在，日未及愁长。
法驾临烽塞，人烟断水乡。
登台望云物，风雪正茫茫。
法驾
观郑侠流民图
鲁铎
旱风吹沙天地昏，扶携塞道离乡村。
身无完衣腹无食，病羸愁苦难具论。
老人状何似，头先于步足。
无气手中杖与臂，相如同行半作沟。
中弃小儿何忍看，肩挑襁负啼声干。
父怜母惜留不...
大略
清河次类庵韵
鲁铎
西望群山合，东来一水长。
抱村行缓带，激石动清商。
畦润人操瓮，桥喧客护装。
晴波绕花柳，延伫未为妨。
清河
春日即事·旸谷东风起
鲁铎
旸谷东风起，春声动地来。
老怀惊岁迈，病骨爱阳回。
碧涧看瑶草，清芳嗅蚤梅。
厢人送春犊，一笑绿尊开。
东风
读李诗·天地独长久
鲁铎
天地独长久，谓亦终销熔。
朝菌同一尽，何必论乔松。
谁云李太白，旷达擅高踪。
有酒不自饮，乃劝义和龙。
麻姑既霜鬓，谁能驻颜容。...
旷达
杂感·东村有松桧
鲁铎
东村有松桧，西村满杨柳。
我家住村东，来往村西久。
浮阳起郊原，游衍及亲友。
取荫东西村，常倒尊中酒。
风霜倏摧厉，此意遂相负。
吾庐翳松桧，摇落殊未有。...
风霜
添线图·寒日趁天无约摸
鲁铎
寒日趁天无约摸，短长那遣忙人觉。
汉宫相语惊翠娥，绣线朝来添几何。
昭阳宫门在何处，岁晚无由通线路。
凭谁却问承恩人，远近何如天度数。...
无由
渔景·湖天映雪如银瓮
鲁铎
湖天映雪如银瓮，湖水朝来欲成冻。
潭底寒鱼贵似金，高人夙约遥相送。
推窗慰劳冰在须，仍敕僮奴办早厨。
隔汀为问几家住，晓爨都生烟火无？...
烟火
暮春即事·书签药裹近藜床
鲁铎
书签药裹近藜床，睡起虚斋日正长。
科斗池塘古文字，仓庚庭院沸笙簧。
林阴坐久衣裾润，花径行多屐齿香。
病得赐骸耽胜事，拟将芹曝报吾皇。...
池塘
次韵虞司训新秋夜坐
鲁铎
时序新权又蓐收，烦歊初散夜光浮。
梦惊寥廓一声笛，兴在武昌千尺楼。
南树枝闲栖鹊定，内家屏冷早萤流。
朝来喜得虞卿讯，新著书成病亦瘳。...
寥廓
九日园亭用杜牧之韵
鲁铎
押翰题糕手欲飞，菊边香雾正霏微。
谁从今日仍辞醉，不道常年苦忆归。
短屐未妨逢细雨，残尊还可待斜晖。
官贫犹胜陶彭泽，刚得东篱有白衣。...
斜晖
东溪小景
鲁铎
闲溯东风去，溪头千树花。
停舟偶然坐，日暮未还家。
东风
出郭次尔锡韵宗易同和
鲁铎
城外韶光好，相将二月过。
暖宜鸦乳早，春被柳争多。
笼烛防村暝，簪花感鬓皤。
诗须陶谢赋，吾为楚声歌。
韶光
夜凉·止林足山水
鲁铎
止林足山水，五月能夜凉。
江长船侵树，云疏月到床。
坐深心陨火，吟剧鬓增霜。
近有勋堪策，新松翠作行。
山水
又次宗易韵
鲁铎
迟日未亭午，初程一舍过。
村边斜入市，桥腹暗通河。
乳鹊鸣争树，耕夫说种禾。
行逢寒食节，最好是清和。
寒食
田水南宪副寄题书院次韵
鲁铎
梦野台东地，山人池上园。
馔分鱼食惯，衣碍果枝繁。
莺树新簧发，鸥沙古篆存。
水南题品在，野趣溢清言。
台东
送友人归武功
鲁铎
庭皋鸣落木，游人感秋风。
援琴起中夜，鲜复襟期同。
寒蛩响檐侧，高雁翔云中。
鸡鸣戒行李，微日东窗红。
游从集盘榼，酒尽情未终。
行人难久留，矫首成西东。
愿言尺素书，岁岁常相通。...
相通
杂感·孟冬天气肃
鲁铎
孟冬天气肃，朝霜被芜莱。
寒泉细无声，鹈晙鸣何哀。
迟迟岁华晚，芳意忽已摧。
抚景生感伤，幽思何能裁。
感伤
杂感·城居苦尘事
鲁铎
城居苦尘事，去作云上游。
驱车未及半，且复泛轻舟。
峨峨五华山，杳杳三澨流。
山水清且闲，俯仰见沈浮。
愧无经世才，空有杞人忧。
潦倒终宇宙，道废何能酬。...
俯仰
渔景·桃柳秾纤含晓湿
鲁铎
桃柳秾纤含晓湿，篷背晴曦晒蓑笠。
汀洲草芳凫雁飞，江风扑岸炊烟急。
中湖布网却伊谁，作力包罗意恐迟。
春深欲劝同休息，正是鱼龙孕子时。...
鱼龙
闲居·别墅仍书屋
鲁铎
别墅仍书屋，闲居兴颇奇。
野山争入座，田水暗通池。
鸟语花深处，鱼游月上时。
坐阑还散步，聊复有新诗。
新诗
闲居·迟日闲眠起
鲁铎
迟日闲眠起，徐呼蜡屐来。
径从池上过，还绕屋头回。
科斗随鱼戏，蔷薇冒竹开。
儿童更多事，从臾一登台。
蔷薇
义台为婿郭廷贵作次旧韵
鲁铎
林巷仍逃俗，结茅池上台。
果花从牖入，巢鸟隔江回。
径僻苔全合，风徐萍半开。
偶嗔双舞鹤，晓践菊塍颓。
上台
孙懋仁沱西别业
鲁铎
屋边沱水日淙淙，风物元应擅楚邦。
兰芷生连垂钓石，凫珣栖近读书窗。
城东晓色闻孤角，畦外春流带九江。
为约扁舟他日会，狂歌来和郢人腔。...
九江
次韵徐原忠
鲁铎
篷门未款鹤先知，已有园深出应迟。
松径路晞行药后，藕汀风动纳凉时。
夜仍秉烛翻疑梦，春许看花更作期。
休倚清时催病客，新文容有《北山移》。...
先知
留别乔白岩王阳明次白楼韵
鲁铎
十年聚少别常多，绿鬓重看总向皤。
胜地有招还远赴，高轩无事亦频过。
离觞又对钟山月，驿棹遥生汉水波。
诗社尽收佳句在，相思随处一长歌。...
汉水
涯翁母一品太夫人寿
鲁铎
龙门佳气晓如虹，不与人间设帨同。
天上貤封元一品，膝前称寿是三公。
玉桃岁久丹为颗，萱草春长翠作丛。
侍从诸孙归较晚，北堂灯烛夜筵红。...
萱草
中秋风雨有怀
鲁铎
节序无情鬓有霜，中秋风雨向昏黄。
尊前旧社人千里，云外新声雁一行。
病起未能携楚沥，兴阑何处据胡床。
诸孙仅慰而翁意，灯火西窗夜正凉。...
灯火
许州风节亭次韵刘东之御史美之正郎
鲁铎
烦嚣何处可披襟，风节亭中散竹阴。
地僻本无尘俗气，夜凉先见岁寒心。
风传远笛情何限，月转长梢坐益深。
安得题诗更明日，满墙挥翰学来禽。...
明日
忆尔锡西庄旧游
鲁铎
下马山堂犬亦迎，来游年例近清明。
杏花深处闻幽鸟，溪水东头上古城。
点笔欲题青竹遍，流觞时觉玉壶轻。
不应全废今年约，芍药开时尚一行。...
时尚
野望·东风吹雨宿尘轻
鲁铎
东风吹雨宿尘轻，丱丱村原正晓晴。
远树有花皆辨色，好峰无数不知名。
云开雁鹜横长塞，草绿牛羊上废城。
欲向燕山还极目，夕阳时候更分明。...
草绿
东庄·窗外群峰远更佳
鲁铎
窗外群峰远更佳，吾庐自可号山家。
飞来好鸟寻常语，移种新丛次第花。
木客每因求石蜜，贩夫频到送溪茶。
不妨兼有渔翁乐，秋水东湖一钓槎。...
秋水
暮春城西即事用少陵韵
鲁铎
春去春来失送迎，送春今岁到春明。
絮辞官柳欲迷路，花恋御沟还出城。
携榼未论燕酿薄，试衣浑爱越罗轻。
蚕眠麦秀西原暮，记得农桑为此行。...
蚕眠
东溪小景·清流意不浅
鲁铎
清流意不浅，君须为渠醉。
莫遣醒时归，犹解尘中事。
清流
即事·洞口桃花满意红
鲁铎
洞口桃花满意红，生憎蜂蝶太匆匆。
山禽那更来捎蝶，打着秾枝半欲空。

鲁铎的诗词名句全集
