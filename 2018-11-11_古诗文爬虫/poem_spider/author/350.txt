诗人:薛莹
作品数目：18篇
朝代：唐代
诗人简介：薛莹（约209~283），字道言，沛郡竹邑（今安徽濉溪）人，三国时期吴国官员、文学家，出任吴国左国史、光禄勋，吴太子少傅薛综之子，薛珝之弟，入晋为散骑常侍。孙皓初，为左执法，迁选曹尚...
<<曲江上巳>> <<送陈明府之任>> <<秋晚同友人闲步>> <<宿东岩寺晓起>> 
<<访武陵道者不遇>> <<七夕诗·乌鹊桥头双扇开>> <<登明戍堡>> <<题七夕图>> 
<<长安春暮·客在关西春暮夜>> 

薛莹的诗词全集

秋日湖上
薛莹
落日五湖游，烟波处处愁。
沉浮千古事，谁与问东流。
五湖
送陈明府之任
薛莹
客见天台县，闾阎树色间。骖回几临水，带缓独开山。
吏散落花尽，人居远岛闲。过于老莱子，端简独承颜。
散落
题七夕图
薛莹
帝子吹箫上翠微，秋风一曲凤凰归。
明年七月重相见，依旧高悬织女机。
依旧
寄旧山隐侣
薛莹
旧山诸隐沦，身在苦无身。
莫锁白云路，白云多误人。
极目
中秋月·三十六旬盈复缺
薛莹
三十六旬盈复缺，百年堪喜又堪伤。
劝君莫惜登楼望，云放婵娟不久长。
婵娟
曲江上巳
薛莹
长堤十里转香车，两岸烟花锦不如。
欲问神仙在何处，紫云楼阁向空虚。
神仙
秋晚同友人闲步
薛莹
借草与行莎，相看日未斜。断崖分鸟道，疏树见人家。
望远临孤石，吟余落片霞。野情看不足，归路思犹赊。
院落
宿东岩寺晓起
薛莹
野寺寒塘晓，游人一梦分。钟残数树月，僧起半岩云。
宿鸟惊初见，幽泉落不闻。吟余凭前槛，红叶下纷纷。
红叶
访武陵道者不遇
薛莹
花发鸟仍啼，行行路欲迷。
二真无问处，虚度武陵溪。
虚度
七夕诗·乌鹊桥头双扇开
薛莹


乌鹊桥头双扇开，年年一度过河来。莫嫌天上稀相见，
犹胜人间去不回。欲减烟花饶俗世，暂烦云月掩楼台。
别时旧路长清浅，岂肯离情似死灰。

...
楼台
登明戍堡
薛莹
来经古城上，极目思无穷。寇尽烟萝外，人归蔓草中。
峰峦当阙古，堞垒对云空。不见昔名将，徒称有战功。
战功
长安春暮·客在关西春暮夜
薛莹
客在关西春暮夜，还同江外已清明。
三更独立看花月，惟欠子规啼一声。
独立
舟行·平沙极浦无人度
薛莹
平沙极浦无人度，犹系孤舟寒草西。
半夜起看潮上月，万山中有一猿啼。
半夜
送僧·阙下僧归山顶寺
薛莹
阙下僧归山顶寺，却看朝日下方明。
莫道野人寻不见，半天云里有钟声。
半天
宿仙都观阴王二君修道处
薛莹
十载别仙峰，峰前千古踪。阴王修道处，云雪满高松。
洞口风雷异，池心星汉重。明朝下山去，片月落残钟。
风雷
江山闲望
薛莹
渺渺无穷尽，风涛几日平。
年光与人事，东去一声声。
无穷
羡僧·处世曾无着
薛莹
处世曾无着，生前事尽非。
一瓶兼一衲，南北去如归。
南北
锦·轧轧弄寒机
薛莹
轧轧弄寒机，功多力渐微。
惟忧机上锦，不称舞人衣。

薛莹的诗词名句全集
