诗人:詹中正
作品数目：6篇
朝代：宋代
诗人简介：詹中正，时称詹白云，衢州（今属浙江）人。真宗大中祥符八年（一○一五）进士（《瀛奎律髓》卷二三）。
<<海棠·深院无人春日长>> <<荷花·涌金门外凉生早>> <<荼醾·雨后溪流半没沙>> <<山居苦·未达且穷栖>> 
<<退居·宦情文思竞阑珊>> <<香山·浪兀孤舟一叶轻>> 

詹中正的诗词全集

海棠·深院无人春日长
詹中正
深院无人春日长，游蜂来往燕飞忙。
海棠娇甚成羞涩，凭仗东风催晓妆。
羞涩
荷花·涌金门外凉生早
詹中正
涌金门外凉生早，无数荷花斗娇好。
自怜贫病不出门，无奈心情被花恼。
夜来一雨愁思浓，晚看玉露垂庭草。
便须扶杖买兰舟，莫待红妆被霜老。...
红妆
荼醾·雨后溪流半没沙
詹中正
雨后溪流半没沙，粉墙卖酒是谁家。
客中不觉春深浅，开了荼醾一架花。
一春多雨少晴光，眼底青春去意忙。
已恨点衣红作阵，才怜满架雪生香。...
青春
山居苦·未达且穷栖
詹中正
未达且穷栖，寂寥难可为。
雪窗灯焰短，茅屋雨声低。
幽砌苔金锁，闲庭草半迷。
江山无限意，时得入新题。
闲庭
退居·宦情文思竞阑珊
詹中正
宦情文思竞阑珊，利户名枢莫我关。
无可奈何新白发，不如归去旧青山。
须知百岁都为梦，未信千金买得间。
珍重樽中贤圣酒，非因风月亦开颜。...
须知
香山·浪兀孤舟一叶轻
詹中正
浪兀孤舟一叶轻，香山登步觉神清。
几多怪石全胜画，大半奇花不识名。
猿狖尽当吟里见，烟霞祗向眼前生。
官身未约重来此，酒满螺杯月正明。...

詹中正的诗词名句全集
