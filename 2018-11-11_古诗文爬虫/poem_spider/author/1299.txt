诗人:何璧
作品数目：7篇
朝代：明代
诗人简介：何璧（生卒时间无考） 字玉长，号渤海逋客，福清时和里人。他身材魁梧，性格放荡不羁，喜饮酒赋诗。年轻时游学清流、南京，深得王若、曹学佺、张涛赏识。何璧擅写诗，好戏曲。少...
<<金陵寄沈千秋>> <<郑翰卿自新安移家金陵诗>> <<秋日过能始民部署中>> <<广陵送王太古还白下>> 
<<早春寄柬谢宇中>> <<西湖寻曹能始>> <<逢陈当时>> 

何璧的诗词全集

金陵寄沈千秋
何璧
挟策干时任转蓬，壮夫曾悔学雕虫。
荒年有客愁炊桂，薄俗何人惜爨桐。
士到出山谁不贱，术惟游世最难工。
长安官道原如发，只有狂生叹路穷。...
长安
秋日过能始民部署中
何璧
为郎无一事，客到但行吟。
落叶满官舍，此中秋更深。
庭虚闻咽潦，门冷集寒禽。
一自黄花对，转怀头上簪。
黄花
西湖寻曹能始
何璧
垂杨漠漠荇田田，何处春风十四弦。
放鹤僧归天竺雨，听莺人过六桥烟。
诗寻萝薜谁边寺，酒载桃花第几船。
游子天涯魂易断，非关春树有啼鹃。...
桃花
郑翰卿自新安移家金陵诗
何璧
南北飘零逐燕飞，营巢今复傍乌衣。
家移白下原为客，梦到黄山不是归。
廿载看花怜并蒂，半生种柳叹成围。
江天处处皆新水，好向垂纶燕子矶。...
半生
广陵送王太古还白下
何璧
我有秦淮梦，虽还不是家。
送君隋苑上，惆怅柳条斜。
归客趁新燕，游人叹落花。
伤春兼惜别，况复在天涯。
天涯
早春寄柬谢宇中
何璧
古寺门前新柳垂，思君先订听黄鹂。
倡楼雪满催歌扇，僧舍春寒忆酒旗。
月到秦淮皆似面，山如钟阜始为眉。
东风九十寻芳急，不是看花莫杖藜。...
东风
逢陈当时
何璧
湖海年年气尚横，相逢一笑盖初倾。
悔因任侠轻妻子，恨不从军结弟兄。
客里卖文难得价，市中说剑畏知名。
灯前喜共猿公语，闻道辽阳正请兵。...

何璧的诗词名句全集
