诗人:孔天胤
作品数目：8篇
朝代：明代
诗人简介：孔天胤（1505-1581），字汝阳，号文谷子，又称管涔山人，死后门人称文靖先生。汾州文同里百金堡人。祖父是晋的政仪宾（今说女婿），父亲孔雄骏是庆成王府的仪宾，被封为奉训大夫。孔...
<<夏夜永嘉馆>> <<夜坐·寥寥郡斋夕>> <<秋怀·木落雁南渡>> <<《送秋渠出巡>> 
<<国清寺·寥寥人境外>> <<石梁·神岭划如辟>> <<春尽将巡永嘉早发钱唐>> <<寒食放吏斋居悄然>> 


孔天胤的诗词全集

秋怀·木落雁南渡
孔天胤
木落雁南渡，天高秋色深。
凉飚鹔夕露，疏雨散朝阴。
水冷鱼龙息，山空猿鹤吟。
将因理归驾，贞此岁寒心。
鱼龙
石梁·神岭划如辟
孔天胤
神岭划如辟，亘空绵一梁。
虹衢玉京路，烟道羽人乡。
迸水藏金涧，悬萝暗紫房。
尚迟瓢锡度，临眺伫斜阳。
斜阳
夏夜永嘉馆
孔天胤
下马送春色，端居延夏阴。
流光坐自叹，日暮不成吟。
客路连沧海，归心满旧林。
沉忧何所似，波涌大江深。
归心
夜坐·寥寥郡斋夕
孔天胤
寥寥郡斋夕，悄悄客心幽。
露气因风发，花阴带月流。
城高闻鼓角，地爽识边州。
去国怀多旷，兼兹永夜愁。
鼓角
《送秋渠出巡
孔天胤
方此惊春驶，如何动使车。
惠风流草际，新雨到田家。
绿荫垂堤叶，红牵鹔水花。
可因吏事迥，不为惜年华。
绿荫
国清寺·寥寥人境外
孔天胤
寥寥人境外，别有一林中。
萝幌晴峰色，花钟夜壑空。
凉泉漱初月，幽木写遥风。
虽未成永托，淹留足微躬。
淹留
春尽将巡永嘉早发钱唐
孔天胤
方此轸离居，复当春候改。
落英空晓霏，垂条谢暄霭。
牵迹阻澄江，流筏纵沧海。
回缅武林云，知予片心在。
沧海
寒食放吏斋居悄然
孔天胤
龙忌殊乡国，鸡栖感岁时。
云天沈旅况，风日倍离思。
杏雨春城暗，兰烟晚径迟。
搴芳欲有赠，淹蹇意空持。

孔天胤的诗词名句全集
