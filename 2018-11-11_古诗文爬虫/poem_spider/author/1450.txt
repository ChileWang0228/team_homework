诗人:马中锡
作品数目：5篇
朝代：明代
诗人简介：马中锡（1446-1512）明代官员、文学家。字天禄，号东田，祖籍大都，先世为避战乱于明初徙于故城县。成化十一年进士，官至右都御史。以兵事为朝廷论罪，下狱死。能诗文，生平有文...
<<早春自述>> <<次敖静之九日言怀韵>> <<晚渡咸阳>> <<述怀和敖静之韵>> 
<<西掖晚归有感时事聊赋述短章>> 

马中锡的诗词全集

早春自述
马中锡
杏花雨过柳花风，睡起凭阑酒正中。
一碗午茶鏖醉北，半溪春水带愁东。
泥香乳燕窥帘入，巢拙鸣鸠借树同。
试问春光还几许，少年人病已成翁。...
少年
次敖静之九日言怀韵
马中锡
骑马闻鸡有底忙，一秋憔悴沈东阳。
身随杖竹空存节，鬓比篱花不耐霜。
帝载八年纷奏绩，王师六月苦周章。
何须更落西风帽，黄叶填门独举觞。...
西风
晚渡咸阳
马中锡
野色苍茫接渭川，白鸥飞尽水连天。
僧归红叶林间寺，人唤斜阳渡口船。
表里山河犹往日，变迁朝市已多年。
渔翁看破兴亡事，独坐秋风钓石边。...
变迁
述怀和敖静之韵
马中锡
几年骑马走黄尘，富贵邯郸一欠伸。
世上鸡虫无了日，山中猿鹤已嗔人。
文园卧病思封禅，宣室求贤问鬼神。
读罢古书长太息，小檐花落又残春。...
鬼神
西掖晚归有感时事聊赋述短章
马中锡
矮窗缺月照人寒，残雪留檐冻木干。
衰信已凭双鬓寄，世缘聊作一枰看。
斜封官好空批敕，神武门高未挂冠。
误却登山与临水，十年骑马走长安。...

马中锡的诗词名句全集
