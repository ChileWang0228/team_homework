诗人:曹松
作品数目：131篇
朝代：唐代
诗人简介：曹松，唐代晚期诗人。字梦徵。舒州（今安徽潜山）人。生卒年不详。早年曾避乱栖居洪都西山，后依建州刺史李频。李死后，流落江湖，无所遇合。光化四年(901)中进士，年已70余，特...
<<金陵道中寄>> <<荐福寺赠应制白公>> <<崇义里言怀>> <<商山夜闻泉>> 
<<观华夷图>> <<赠南陵李主簿>> <<送左协律京西从事>> <<己亥岁二首其一>> 
<<己亥岁·传闻一战百神愁>> 

曹松的诗词全集

己亥岁·传闻一战百神愁
曹松
传闻一战百神愁，两岸强兵过未休。
谁道沧江总无事，近来长共血争流。
传闻
己亥岁二首其一
曹松
泽国江山入战图，生民何计乐樵苏。
凭君莫话封侯事，一将功成万骨枯。
江山
金陵道中寄
曹松
忍苦待知音，无时省废吟。始为分路客，莫问向隅心。
峤翠藏幽瀑，枝风下晓禽。忆君秋欲尽，马上秣陵砧。
知音
荐福寺赠应制白公
曹松
才子紫檀衣，明君宠顾时。讲升高座懒，书答重臣迟。
瓶势倾圆顶，刀声落碎髭。还闻穿内去，随驾进新诗。
新诗
望九华寄池阳太守
曹松
造华峰峰异，宜教岳德谦。灵踪载籍古，怪刃刺云尖。
盘蹙陵阳壮，孤标建邺瞻。霁余堪洗目，青出谢家檐。
载籍
题僧松禅
曹松
空山涧畔枯松树，禅老堂头甲乙身。
传是昔朝僧种著，下头应有茯苓神。
茯苓
赠雷乡张明府
曹松
任官征战后，度日寄闲身。封卷还高客，飞书问野人。
废田教种谷，生路遣寻薪。若起柴桑兴，无先漉酒巾。
生路
武德殿朝退望九衢春色
曹松
玉殿朝初退，天街一看春。南山初过雨，北阙净无尘。
夹道夭桃满，连沟御柳新。苏舒同舜泽，煦妪并尧仁。
佳气浮轩盖，和风袭缙绅。自兹怜万物，同入发生辰。...
缙绅
崇义里言怀
曹松
马蹄京洛岐，复此少闲时。老积沧洲梦，秋乖白阁期。
平生五字句，一夕满头丝。把向侯门去，侯门未可知。
平生
商山夜闻泉
曹松
泻月声不断，坐来心益闲。无人知落处，万木冷空山。
远忆云容外，幽疑石缝间。那辞通曙听，明日度蓝关。
明日
观华夷图
曹松
落笔胜缩地，展图当晏宁。中华属贵分，远裔占何星。
分寸辨诸岳，斗升观四溟。长疑未到处，一一似曾经。
曾经
南海旅次
曹松
忆归休上越王台，归思临高不易裁。
为客正当无雁处，故园谁道有书来。
城头早角吹霜尽，郭里残潮荡月回。
心似百花开未得，年年争发被春催。...
临高
青龙寺赠云颢法师
曹松
紫檀衣且香，春殿日尤长。此地开新讲，何山锁旧房。
僧名喧北阙，师印续南方。莫惜青莲喻，秦人听未忘。
南方
上广州支使王拾遗
曹松
明时应不谏，天幕称仙才。聘入关中去，人从帝侧来。
诗窗盛岛屿，檄盾照风雷。几度陪旄节，营巡海色回。
风雷
寄崇圣寺僧
曹松
不醉长安酒，冥心只似师。望山吟过日，伴鹤立多时。
沟远流声细，林寒绿色迟。庵西萝月夕，重约语空期。
长安
铅山写怀
曹松
天涯兵火后，风景畏临门。骨肉到时节，团圆因梦魂。
池塘营水眼，岭峤结花根。耳纵听歌吹，中心不可论。
中心
中秋对月·无云世界秋三五
曹松
无云世界秋三五，共看蟾盘上海涯。
直到天头天尽处，不曾私照一人家。
直到
拜访陆处士
曹松
万卷书边人半白，再来惟恐降玄纁。性灵比鹤争多少，
气力登山较几分。吟鬓渐无前度漆，寝衣犹有昨宵云。
将知谷口耕烟者，低视齐梁楚赵君。...
性灵
赠南陵李主簿
曹松
外邑官同隐，宁劳短吏趋。看云情自足，爱酒逸应无。
簟席弹棋子，衣裳惹印朱。仍闻陂水近，亦拟掉菰蒲。
衣裳
送左协律京西从事
曹松
辟书来几日，遂喜就嘉招。犹向风沙浅，非于甸服遥。
时平无探骑，秋静见盘雕。若遣关中使，烦君问寂寥。
寂寥
慈恩寺贻楚霄上人
曹松

在秦生楚思，波浪接禅关。塔碍高林鸟，窗开白日山。
树阴移草上，岸色透庭间。入内谈经彻，空携讲疏还。

树阴
僧院松·此木韵弥全
曹松
此木韵弥全，秋霄学瑟弦。空知百余尺，未定几多年。
古甲磨云拆，孤根捉地坚。何当抛一干，作盖道场前。
道场
贻世·富者非义取
曹松
富者非义取，朴风争肯还。红尘不待晓，白首有谁闲。
浅度四溟水，平看诸国山。只消年作劫，俱到总无间。
无间
南游·直到南箕下
曹松
直到南箕下，方谙涨海头。君恩过铜柱，戎节限交州。
犀占花阴卧，波冲瘴色流。远夷非不乐，自是北人愁。
直到
送胡中丞使日东
曹松
辞天理玉簪，指日使鸡林。犹有中华恋，方同积浪深。
张帆度鲸口，衔命见臣心。渥泽遐宣后，归期抵万金。
天理
哭陈陶处士
曹松
园里先生冢，鸟啼春更伤。空余八封树，尚对一茅堂。
白日埋杜甫，皇天无耒阳。如何稽古力，报答甚茫茫。
白日
言怀·冥心坐似痴
曹松
冥心坐似痴，寝食亦如遗。为觅出人句，只求当路知。
岂能穷到老，未信达无时。此道须天付，三光幸不私。
寝食
月·寥寥天地内
曹松
寥寥天地内，夜魄爽何轻。频见此轮满，即应华发生。
不圆争得破，才正又须倾。人事还如此，因知倚伏情。
天地
答匡山僧赠榔栗杖
曹松
栗杖出匡顶，百中无一枝。虽因野僧得，犹畏岳神知。
画月冷光在，指云秋片移。宜留引蹇步，他日访峨嵋。
冷光
书怀·默默守吾道
曹松
默默守吾道，望荣来替愁。吟诗应有罪，当路却如雠。
陆海傥难溺，九霄争便休。敢言名誉出，天未白吾头。
名誉
夏云·势能成岳仞
曹松
势能成岳仞，顷刻长崔嵬。暝鸟飞不到，野风吹得开。
一天分万态，立地看忘回。欲结暑宵雨，先闻江上雷。
崔嵬
塞上行·上将拥黄须
曹松
上将拥黄须，安西逐指呼。离乡俱少壮，到碛减肌肤。
风雪夜防塞，腥膻朝系胡。为君乐战死，谁喜作征夫。
腥膻
晨起·晓色教不睡
曹松
晓色教不睡，卷帘清气中。林残数枝月，发冷一梳风。
并鸟含钟语，欹荷隔雾空。莫疑营白日，道路本无穷。
道路
感世·触目尽如幻
曹松
触目尽如幻，幻中能几时。愁来舍行乐，事去莫吞悲。
白发不由己，黄金留待谁。耕烟得铭志，翻为古人思。
黄金
山中寒夜呈进士许棠
曹松
山寒草堂暖，寂夜有良朋。读易分高烛，煎茶取折冰。
庭垂河半形，窗露月微棱。俱入论心地，争无俗者憎。
心地
滕王阁春日晚眺
曹松
凌春帝子阁，偶眺日移西。浪势平花坞，帆阴上柳堤。
凝岚藏宿翼，叠鼓碎归蹄。只此长吟咏，因高思不迷。
吟咏
钟陵野步
曹松
冈扉聊自启，信步出波边。野火风吹阔，春冰鹤啄穿。
渚樯齐驿树，山鸟入公田。未创孤云势，空思白阁年。
野火
哭胡处士
曹松
故人江阁在，重到事悠悠。无尔向潭上，为吾倾瓮头。
空余赤枫叶，堕落钓鱼舟。疑是冲虚去，不为天地囚。
天地
观山寺僧穿井
曹松
云僧凿山井，寒碧在中庭。况是分岩眼，同来下石瓶。
旁痕终变藓，圆影即澄星。异夜天龙蛰，应闻说叶经。
送德光禅师
曹松
天涯缘事了，又造石霜微。不以千峰险，唯将独影归。
有为嫌假佛，无境是真机。到后流沙锡，何时更有飞。
流沙
慈恩寺东楼
曹松
寺楼凉出竹，非与曲江赊。野火流穿苑，秦山叠入巴。
风梢离众叶，岸角积虚沙。此地钟声近，令人思未涯。
曲江
古冢·代远已难问
曹松
代远已难问，累累次古城。民田侵不尽，客路踏还平。
作穴蛇分蛰，依冈鹿绕行。唯应风雨夕，鬼火出林明。
鬼火
访山友·一径通高屋
曹松
一径通高屋，重云翳两原。山寒初宿顶，泉落未知根。
急雨洗荒壁，惊风开静门。听君吟废夜，苦却建溪猿。
惊风
林下书怀寄建州李频员外
曹松
一从诸事懒，海上迹宜沉。吾道不当路，鄙人甘入林。
云垂方觅鹤，月湿始收琴。水石南州好，谁陪刻骨吟。
道不
猿·曾宿三巴路
曹松
曾宿三巴路，今来不愿听。云根啼片白，峰顶掷尖青。
护果憎禽啄，栖霜觑叶零。唯应卧岚客，怜尔傍岩扃。
秋日送方干游上元
曹松
天高淮泗白，料子趋修程。汲水疑山动，扬帆觉岸行。
云离京口树，雁入石头城。后夜分遥念，诸峰霜露生。
石头
哭李频员外
曹松
出麾临建水，下世在公堂。苦集休开箧，清资罢转郎。
瘴中无子奠，岭外一妻孀。定是浮香骨，东归就故乡。
故乡
赠华阴李明府
曹松
佩墨县兼清，约关西近城。三峰岂不重，厚地戴犹轻。
雪筱欹难直，风泉喷易横。须知高枕外，长是劝民耕。
须知
送人庭鹤
曹松
度岁休笼闭，身轻好羽仪。白云□是伴，沧海得因谁。
唳起遗残食，盘余在迥枝。条风频雨去，只恐更相随。
沧海
信州闻通寺题僧砌下泉
曹松
细声从峤足，幽淡浸香墀。此境未开日，何人初见时。
耗痕延黑藓，净罅吐微澌。应有乔梢鹤，下来当饮之。

曹松的诗词名句全集
谁道沧江总无事，近来长共血争流。 曹松。  <<己亥岁·传闻一战百神愁>> 

己亥岁·传闻一战百神愁。 泽国江山入战图，生民何计乐樵苏。 曹松。  <<己亥岁二首其一>> 

己亥岁二首其一。 传闻一战百神愁，两岸强兵过未休。 曹松。  <<己亥岁·传闻一战百神愁>> 

己亥岁·传闻一战百神愁。 忆归休上越王台，归思临高不易裁。 曹松。  <<南海旅次>> 

南海旅次。 为客正当无雁处，故园谁道有书来。 曹松。  <<南海旅次>> 

南海旅次。 城头早角吹霜尽，郭里残潮荡月回。 曹松。  <<南海旅次>> 

南海旅次。 心似百花开未得，年年争发被春催。 曹松。  <<南海旅次>> 

南海旅次。 凭君莫话封侯事，一将功成万骨枯。 曹松。  <<己亥岁二首其一>> 

