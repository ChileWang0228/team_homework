诗人:浦瑾
作品数目：5篇
朝代：明代
诗人简介：浦瑾，字文玉，宏治中南塘火风急炽，甚将及瑾庐，父柩方在殡，瑾呼天叩颡，血流被地，左右邻皆毁而浦室独存。瑾博学，与邵宝善举正德十六年进士，知丽水县，受事三日，疾作，仲子应元手状...
<<闲居漫兴>> <<闲居·雨熟枇杷树树香>> <<闲居·此身闲外复何求>> <<漫兴·高梧树下足凉风>> 
<<漫兴·南里桥东一草堂>> 

浦瑾的诗词全集

闲居·此身闲外复何求
浦瑾
此身闲外复何求，长日安居事事幽。
隔竹敲茶妨鹤梦，临池洗墨戏鱼浮。
风牵翠带翻阶草，雨湿红销落海榴。
散尽飞虫生晚色，月明已上水东头。...
临池
闲居漫兴
浦瑾
草堂幽事许谁分，石鼎茶烟隔户闻。
长日如年双燕睡，晴风似酒百花醺。
软莎新步青丝履，浓墨闲书白练裙。
稍待溪南荷芰满，扁舟十里看红云。...
扁舟
闲居·雨熟枇杷树树香
浦瑾
雨熟枇杷树树香，绿阴如水昼生凉。
客疏却喜阶苔厚，身懒初便簟竹光。
阳羡紫茶团小月，吴江白苎剪轻霜。
投壶散帙还随意，消得人间白日长。...
吴江
漫兴·高梧树下足凉风
浦瑾
高梧树下足凉风，满地清阴一亩宫。
阶战闲看排阵蚁，檐喧静觅课衙蜂。
日斜天外初微雨，云薄楼西忽断虹。
客至莫谈尘底事，年来多病耳初聋。...
漫兴·南里桥东一草堂
浦瑾
南里桥东一草堂，乌皮隐几竹方床。
池萍涨雨青浮岸，邻树分阴绿过墙。
乳燕出时炊麦熟，茧蛾飞后曝丝香。
不知何处炎蒸在，日日清风洒葛裳。...

浦瑾的诗词名句全集
