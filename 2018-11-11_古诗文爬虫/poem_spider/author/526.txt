诗人:杜光庭
作品数目：30篇
朝代：唐代
诗人简介：杜光庭（850-933），字圣宾，号东瀛子，缙云人。唐懿宗时，考进士未中，后到天台山入道。僖宗时，如为供奉麟德殿文章应制。随僖宗入蜀，后来追随前蜀王建，官至户部侍郎。赐号传真天...
<<赠蜀州刺史>> <<咏西施·素面已云妖>> <<题鸿都观>> <<题仙居观>> 
<<读书台·山中犹有读书台>> <<富贵曲·美人梳洗时>> <<招友人游春>> <<初月·始看东上又西浮>> 
<<题都庆观·三仙一一驾红鸾>> 

杜光庭的诗词全集

题鸿都观
杜光庭
亡吴霸越已功全，深隐云林始学仙。鸾鹤自飘三蜀驾，
波涛犹忆五湖船。双溪夜月明寒玉，众岭秋空敛翠烟。
也有扁舟归去兴，故乡东望思悠然。...
故乡
赠蜀州刺史
杜光庭
再扶日月归行殿，却领山河镇梦刀。
从此雄名压寰海，八溟争敢起波涛。
波涛
咏西施·素面已云妖
杜光庭
素面已云妖，更着花钿饰。
脸横一寸波，浸破吴王国。
王国
题都庆观·三仙一一驾红鸾
杜光庭
三仙一一驾红鸾，仙去云闲绕古坛。炼药旧台空处所，
挂衣乔木两摧残。清风岭接猿声近，白石溪涵水影寒。
二十四峰皆古隐，振缨长往亦何难。...
清风
思山咏·因卖丹砂下白云
杜光庭
因卖丹砂下白云，鹿裘惟惹九衢尘。
不如将耳入山去，万是千非愁杀人。
丹砂
山居·不求朝野知
杜光庭
不求朝野知，卧见岁华移。采药归侵夜，听松饭过时。
荷竿寻水钓，背局上岩棋。祭庙人来说，中原正乱离。
中原
招友人游春
杜光庭
难把长绳系日乌，芳时偷取醉功夫。
任堆金璧磨星斗，买得花枝不老无。
星斗
题福唐观
杜光庭
盘空蹑翠到山巅，竹殿云楼势逼天。古洞草深微有路，
旧碑文灭不知年。八州物象通檐外，万里烟霞在目前。
自是人间轻举地，何须蓬岛访真仙。...
烟霞
伤时·帆力劈开沧海浪
杜光庭
帆力劈开沧海浪，马蹄踏破乱山青。
浮名浮利过于酒，醉得人心死不醒。
浮名
题霍山秦尊师
杜光庭
老鹤玄猿伴采芝，有时长叹独移时。
翠娥红粉婵娟剑，杀尽世人人不知。
婵娟
偶题·似鹤如云一个身
杜光庭
似鹤如云一个身，不忧家国不忧贫。
拟将枕上日高睡，卖与世间荣贵人。
世间
景福中作
杜光庭
闷见戈鋋匝四溟，恨无奇策救生灵。
如何饮酒得长醉，直到太平时节醒。
时节
山居·闷见有人寻
杜光庭
闷见有人寻，移庵更入深。落花流涧水，明月照松林。
醉劝头陀酒，闲教孺子吟。身同云外鹤，断得世尘侵。
孺子
山居·冥心栖太室
杜光庭
冥心栖太室，散发浸流泉。采柏时逢麝，看云忽见仙。
夏狂冲雨戏，春醉戴花眠。绝顶登云望，东都一点烟。
绝顶
纪道德
杜光庭
道，德。清虚，玄默。生帝先，为圣则。听之不闻，
抟之不得。至德本无为，人中多自惑。在洗心而息虑，
亦知白而守黑。百姓日用而不知，上士勤行而必克。
既鼓铸于乾坤品物，信充仞乎东西南...
道德
怀古今·古今感事
杜光庭
古，今。感事，伤心。惊得丧，叹浮沉。风驱寒暑，
川注光阴。始炫朱颜丽，俄悲白发侵。嗟四豪之不返，
痛七贵以难寻。夸父兴怀于落照，田文起怨于鸣琴。
雁足凄凉兮传恨绪，凤台寂寞兮有遗...
劳神
题仙居观
杜光庭
往岁真人朝玉皇，四真三代住繁阳。初开九鼎丹华熟，
继蹑五云天路长。烟锁翠岚迷旧隐，池凝寒镜贮秋光。
时从白鹿岩前往，应许潜通不死乡。...
前往
读书台·山中犹有读书台
杜光庭
山中犹有读书台，风扫晴岚画障开。
华月冰壶依旧在，青莲居士几时来。
依旧
富贵曲·美人梳洗时
杜光庭
美人梳洗时，满头间珠翠。
岂知两片云，戴却数乡税。
梳洗
初月·始看东上又西浮
杜光庭
始看东上又西浮，圆缺何曾得自由。照物不能长似镜，
当天多是曲如钩。定无列宿敢争耀，好伴晴河相映流。
直使奔波急于箭，只应白尽世间头。...
相映
题鹤鸣山
杜光庭
五气云龙下泰清，三天真客已功成。人间回首山川小，
天上凌云剑佩轻。花拥石坛何寂寞，草平辙迹自分明。
鹿裘高士如相遇，不待岩前鹤有声。...
分明
题空明洞
杜光庭
窅然灵岫五云深，落翮标名振古今。芝术迎风香馥馥，
松柽蔽日影森森。从师只拟寻司马，访道终期谒奉林。
欲问空明奇胜处，地藏方石恰如金。...
司马
题北平沼
杜光庭
桐柏真人曾此居，焚香崖下诵灵书。朝回时宴三山客，
涧尽闲飞五色鱼。天柱一峰凝碧玉，神灯千点散红蕖。
宝芝常在知谁得，好驾金蟾入太虚。...
碧玉
题平盖沼
杜光庭
势压长江空八阵，吴都仙客此修真。寒江向晚波涛急，
深洞无风草木春。江上玉人应可见，洞中仙鹿已来驯。
龙车凤辇非难遇，只要尘心早出尘。...
非难
题本竹观
杜光庭
楼阁层层冠此山，雕轩朱槛一跻攀。碑刊古篆龙蛇动，
洞接诸天日月闲。帝子影堂香漠漠，真人丹涧水潺潺。
扫空双竹今何在，只恐投波去不还。...
潺潺
题福唐观·曾随云水此山游
杜光庭
曾随云水此山游，行尽层峰更上楼。九月登临须有意，
七年岐路亦堪愁。树红树碧高低影，烟淡烟浓远近秋。
暂熟炉香不须去，伫陪天仗入神州。...
远近
题莫公台
杜光庭
奇绝巍台峙浊流，古来人号小瀛洲。路通霄汉云迷晚，
洞隐鱼龙月浸秋。举首摘星河有浪，自天图画笔无钩。
将军悟却希夷诀，赢得清名万古流。...
图画
赠人·静神凝思仰青冥
杜光庭
静神凝思仰青冥，此夕长天降瑞星。
海上昨闻鹏羽翼，人间初见鹤仪形。
羽翼
题剑门·谁运乾坤陶冶功
杜光庭
谁运乾坤陶冶功，铸为双剑倚苍穹。
题诗曾驻三天驾，碍日长含八海风。
陶冶
题龙鹄山
杜光庭
抽得闲身伴瘦筇，乱敲青碧唤蛟龙。
道人扫径收松子，缺月初圆天柱峰。

杜光庭的诗词名句全集
