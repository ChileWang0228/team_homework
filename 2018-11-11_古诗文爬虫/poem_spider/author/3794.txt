诗人:陈洵直
作品数目：35篇
朝代：宋代
诗人简介：陈洵直，号南渠居士。生平不详。宁宗嘉泰元年（一二○一）曾游大涤山（《洞霄诗集》卷五赵汝湜《敬和九锁步虚词并引》）。今录诗三十五首。...
<<藏云锁·圆象默交感>> <<朝元锁·矫首太霞真>> <<龙吟锁·崿嶂洞阴窅>> <<天关锁·仙人十二楼>> 
<<云璈锁·荦砍玉峰矗>> <<洞微锁·嘉遁仰灵范>> <<飞鸾锁·琅轩列朱房>> <<凌虚锁·大虚本非有>> 
<<通真锁·神气化虚晃>> 

陈洵直的诗词全集

天坛·峰顶侵云法象寒
陈洵直
峰顶侵云法象寒，远游虚唱肃天官。
松吟泉漱人仙去，犹想箫声落旧坛。
通真锁·神气化虚晃
陈洵直
神气化虚晃，太上尊玉宸。
练此沈下质，感彼元上春。
灵液反流用，偃息昆阆津。
五锁度灵钥，滞散潜通真。
神气
放水涧·碧涧淙流缭一源
陈洵直
碧涧淙流缭一源，闸机不露暗惊渊。
李翱千载涛江兴，猛跨鳌头立足看。
祥光亭·金色辉祥发洞灵
陈洵直
金色辉祥发洞灵，是中日月久分精。
煌煌烨烨常如在，却笑时人不眼明。
煌煌
藏云锁·圆象默交感
陈洵直
圆象默交感，序气翔氛氲。
飚欻偃华盖，贯络百宝熏，
八景非真遥，款扣虚皇君。
华盖
朝元锁·矫首太霞真
陈洵直
矫首太霞真，飞忱紫微垣。
委蜕速霞举，脱洒人命门。
羽葆交芝云，琳琅飚神旛。
九锁度灵钥，五气身朝元。
琳琅
龙吟锁·崿嶂洞阴窅
陈洵直
崿嶂洞阴窅，嶕峣郁千寻。
不有不测渊，蜿蜒伏萧森。
作霈待时举，妙化通天心。
六锁度灵钥，综御归龙吟。
通天
天关锁·仙人十二楼
陈洵直
仙人十二楼，缈缈垂重环。
志士悯幽阻，郁观何繇攀。
栖真历几尘，洞户方孱颜。
一锁度灵钥，九虎开天关。
志士
云璈锁·荦砍玉峰矗
陈洵直
荦砍玉峰矗，真朋夐遨游。
洗耳发清响，蹑{足介}玱鸾高。
飞泉落松杪，节奏风萧骚。
八锁度灵钥，铿铿引云璈。
节奏
洞微锁·嘉遁仰灵范
陈洵直
嘉遁仰灵范，世道何韁{七几}。
长生昔对面，皇丘昧玄机。
沆瀣不足吞，正一知所归。
七锁度灵钥，进力行洞微。
力行
飞鸾锁·琅轩列朱房
陈洵直
琅轩列朱房，风露峨高寒。
森罗九宫道，隐约八卦坛。
春酣酌金浆，彻视挥外丹。
三锁度灵钥，悠悠控飞鸾。
悠悠
凌虚锁·大虚本非有
陈洵直
大虚本非有，团块何迂疏。
一旬更五日，风乎驶轩和。
神驭两腋轻，绛霞理襟裾。
四锁度灵钥，八表当凌虚。
冷泉亭·泯泯长流彻底清
陈洵直
泯泯长流彻底清，石间松下倦心情。
洞天咫尺枢衣便，抖擞精神为濯缨。
咫尺
白茅洞·茅君职守屡经年
陈洵直
茅君职守屡经年，悬窦回中坐几仙。
酒瓮若盈吾欲客，不须灵窍仰观天。
职守
茶岭·绝顶方知天柱云
陈洵直
绝顶方知天柱云，早芽先破禁宫春。
琳罂入贡无多种，附陇钥旗尽得珍。
天柱
翠蛟亭·老树根深络石顽
陈洵直
老树根深络石顽，危檐飞栋插高寒。
为谁洗尽苍龙骨，成岭成峰上上看。
苍龙
龙蜕洞·一穴中通百尺湫
陈洵直
一穴中通百尺湫，骨寒空蜕洞门秋。
鳞潜变化疑相近，贝阙珠宫入海求。
变化
鸣风洞·朱鸟何年作瑞来
陈洵直
朱鸟何年作瑞来，岂缘梧竹划山开。
醴泉只在嵌岩裹，醉入幽栖更不回。
清音亭·水石何曾有古今
陈洵直
水石何曾有古今，如丝如竹度高深。
自疑扁榜通尘听，百代潺潺无赏音。
潺潺
大涤洞·录简深投几井函
陈洵直
录简深投几井函，金堂玉室指空岩。
不须骑气求林屋，一柱县虚政隔凡。
金堂
归云庵·聚散空中不可期
陈洵直
聚散空中不可期，虚含五色岂多姿。
归来便合沈踪迹，却是行人见出时。
踪迹
归云洞·众真霞佩上三天
陈洵直
众真霞佩上三天，谁见回飚□驾旋。
洞府后门人不信，片云鹤鹤是归仙。
后门
无骨箬·山中绀箬元无脊
陈洵直
山中绀箬元无脊，炉裹金丹日月开。
不是潜藏杜尘世，有人曾见碧蟾来。
潜藏
舞翠亭·老木槎牙罨涧深
陈洵直
老木槎牙罨涧深，翠蛟舞处一庭阴。
响泉一住流佳句，想见坡仙笔外心。
驯虎岩·骨横虎口孰当雄
陈洵直
骨横虎口孰当雄，处士临坛风自从。
猛伏丹成俱解化，至今灵草记深踪。
当雄
石床·洞君一榻为谁悬
陈洵直
洞君一榻为谁悬，云帐苔茵不外传。
我醉欲眠非有地，也应重应寝虚缘。
石门·神力何年揭此门
陈洵直
神力何年揭此门，破云穿月扣天阍。
平生不得朝天路，猿鹤相招试与言。
平生
石室·云广翛闲失故宫
陈洵直
云广翛闲失故宫，泓泉虬木古今同。
诗仙羽化无踪迹，后世何人识此风。
踪迹
石室·石梯之字上青峰
陈洵直
石梯之字上青峰，碧玉琅玕扫碧空。
内隐一壶尘外室，夜吞明月晓吞风。
碧空
石室·琅玕蕊笈藏幽谷
陈洵直
琅玕蕊笈藏幽谷，唯见白云三五幅。
昔日天师其姓吴，岩前遗下云中屋。
天师
石室·紫霭丹霓磨壁金
陈洵直
紫霭丹霓磨壁金，岩桥跨麓横青阴。
陆先生事今何在，石室云深无客寻。
生事
药圃·不发藏丹采石英
陈洵直
不发藏丹采石英，蘼芜昌歜预芬荣。
五山瑶草无人见，为问灵苗种得成。
石英
游大涤假宿鸣玉馆偶成
陈洵直
风动归云清，日落众山楚。
重来兴弥深，托宿此何所。
浪浪鸣玉泉，恍恍对床雨。
梦断身高低，尘劳深夜语。
浪浪
云根·朵云朝起北山阴
陈洵直
朵云朝起北山阴，暮入西岗散莫寻。
谁谓植根元不动，自从归后出无心。
无心
舟天柱绝峰
陈洵直
洞天三釂碧琳腴，大涤峰高蹑太虚。
落日寒山宫阙近，恨无人寄绝家书。

陈洵直的诗词名句全集
