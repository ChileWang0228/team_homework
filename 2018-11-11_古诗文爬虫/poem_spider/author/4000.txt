诗人:刘应时
作品数目：104篇
朝代：宋代
诗人简介：宋代诗人，刘应时，字良佐，号颐庵居士。四明人。生卒年均不详，约宋高宗绍兴末前后在世。喜为诗，与陆游、杨万里善。陆、杨皆为其诗集《颐庵居士集》作序，对其诗大加赞许。...
<<次韵范至能寻梅>> <<辛亥季冬雪中作>> <<雨后访田家>> <<喜儿辈归宁>> 
<<和史魏公酬北山寿老>> <<病中和蔡坚老>> <<次韵李仲南木犀>> <<读放翁剑南集>> 
<<次韵闻人参议来贤岩>> 

刘应时的诗词全集

喜儿辈归宁
刘应时
凛凛寒威欲挟绵，棱棱病骨只忻眠。
灯花璀璨人归后，云色苍茫雪作天，
百岁光阴宁有几，四时饮啄且随缘。
拥炉莫厌团圞乐，节物峥嵘又一年。...
四时
投魏先辈·长驱决文阵
刘应时
长驱决文阵，眇古百战场。
朔风吹梅花，塞日淡无光。
一将功业成，千屯草木香。
高谈静寰宇，袖手归岩廊。
累累腰下印，奕奕眉间黄。
霖雨四海心，鼎鼐众口尝。
园林多胜事，岂久居其旁。...
四海
江村·前山疑抹黛
刘应时
前山疑抹黛，多稼欲成黳。
水满蛙登岸，桥危马蹙蹄。
风高帆腹壮，雨霁月眉低。
杖屨投村舍，儿童指旧题。
儿童
感事赠周子寿
刘应时
毛遂处赵庭，囊颖初不起。
昭君在匈奴，画工一夕死。
取士无取名，名下非真士。
哀弦有余音，为君聊洗耳。
余音
遣怀·自笑平居气吐霓
刘应时
自笑平居气吐霓，桑榆暮景转凄迷。
纵云举世无青眼，敢忘终身诵白圭。
风蕊弄香依水出，冻云衔雪压檐低。
儿童不识人怀抱，苦傍寒窗读凤兮。...
儿童
戏作四偈·十载江湖寄此身
刘应时
十载江湖寄此身，足香惯踏软红尘。
梦回一笑知何有，稳卧家山寂寞滨。
寂寞
喜会故友·邂逅相逢不作难
刘应时
邂逅相逢不作难，地炉握手话悲欢。
朝廷已育相如赋，朋旧犹嗟范叔寒。
剪剪秋花多胜韵，累累霜实尚微酸。
小春天气能来否，同访山家苜蓿盘。...
累累
史魏公东湖别墅
刘应时
云抹山容疑泼绿，月涵波影自摇金。
丈夫出处如云月，猿鹤安能识此心。
出处
山中·伏枥已无千里志
刘应时
伏枥已无千里志，卧云聊作一枝栖。
田翁笑喜桑麻长，山北山南雨意低。
雨意
山行·瘦藤惭愧肯相携
刘应时
瘦藤惭愧肯相携，不怕微茫雪意低。
晚照荒荒迷远岫，湿云漠漠度前溪。
虽无酒力御寒色，且向梅花觅旧题。
漫说玉堂多胜事，何如丘壑卜幽栖。...
梅花
遣怀·萧萧丛薄倚颓垣
刘应时
萧萧丛薄倚颓垣，颇觉舒长春昼喧。
搜搅枯肠无好语，等闲日影过前轩。
枯肠
秋夜书怀·金行肃物岁功成
刘应时
金行肃物岁功成，银汉西斜夜气清。
淡月似为吾辈款，短檠深见古人情。
候虫促织巧能语，露叶堕林微有声。
自笑何为法天运，只将心事卜前程。...
促织
别李簿·执手江亭晚
刘应时
执手江亭晚，回骖涧谷深。
碧山衔落照，烟树锁愁心。
空捣黄金泪，谁知白石音。
殷勤嘱鱼雁，他日莫浮沉。
黄金
次韵范至能寻梅
刘应时
藜杖扶人趁雪乾，玉虹倒影落前滩。
竹篱短短溪头路，云木荒荒日暮寒。
每愧清香留我在，苦无佳句与人看。
孤吟不忍空归去，霜月侵衣兴未阑。...
倒影
辛亥季冬雪中作
刘应时
冻云横山风卷沙，槎牙古木鸣寒鸦。
长空黯淡常如晚，烟景凄为亦自佳。
开窗未及一食顷，剪水俄倾六出花。
须臾势欲包天地，粲然枯卉皆璚葩。
江村景物堪入画，渔翁荡桨依枯葭。
重裘...
蹀躞
雨后访田家
刘应时
一雨及时晴又佳，江村农父话喧哗。
旋炊麦饭非常饱，笑指苗田不用车。
有眼何曾识朝市，逢人只喜话桑麻。
此间賸有渔樵地，容我帝边著一家。...
喧哗
和史魏公酬北山寿老
刘应时
黄发了国事，归来双颊红。
园林白日静，乐事何丰融。
更许柏庭友，来依春桂丛。
境胜香山远，辞高支遁同。
眷兹达尊地，绰有古人风。
梅林洗烦暑，霁色摩苍空。
烟霞琢秀句，咀嚼味无穷。...
昌黎
病中和蔡坚老
刘应时
老去光阴苦不多，孰堪疾病数驱磨。
也知溪上春光好，奈尔床头药裹何。
日永茶鸥频索唤，睡余诗眼旋揩摩。
客来怕说人间话，古井须知已不波。...
须知
次韵李仲南木犀
刘应时
幽人何所为，兀然坐诗穷。
万事不复理，吟哦四壁空。
少皞从西来，天宇凄其风。
群芳渐摇落，桂子开墙东。
寒蟾驾璧月，老翠高菶菶。
景物尔独胜，色香谁与同。
岂藉红裳女，徒费丹砂工。...
黄金
读放翁剑南集
刘应时
少陵先生赴奉天，乌帽麻鞋见天子。
乾坤疮痍塞目惨，人烟萧瑟胡尘起。
八月之吉风凄然，北征徒步走三川。
夜经战场霜月冷，累累白骨生苍烟。
五载栖栖客蜀郡，骑驴日候平安信。
喜闻...
肺腑
次韵闻人参议来贤岩
刘应时




仟事不可考，灵踪閟幽微。
我怀采芝人，寤寐心目怡。
松阴月华冷，竹露晨光晞。
福地萃七贤，语屑落霏霏。
凤鸣怅莫闻，鹤驾邈难追。
斲石出秀句，神物尚凭依。
眷兹玄云英，挺然柱石...
柱石
冬夜·浊酒有真味
刘应时
浊酒有真味，软火如春和。
跧居身懒动，卒岁养微痾。
世境淡无染，心源湛不波。
舍尔短檠乐，如此良夜何。
旅舍·草市欲黄昏
刘应时
草市欲黄昏，吾行恰到门。
仆夫思憩息，灯火喜温存。
一夜催花雨，数家临水村。
征途虽得句，默坐与谁论。
征途
登楼·图书粲东壁
刘应时
图书粲东壁，星斗下西楼。
满座襟怀爽，一轮风露秋。
云山遗古意，汉汉洗诗愁。
更欲骑黄鹤，相随汗漫游。
汗漫
春暮·愁里青春去
刘应时
愁里青春去，年来白发加。
细书欺老眼，烂饭惬衰牙。
宁梦穴中蚁，不疑杯里蛇。
南窗时隐几，一缕篆烟斜。
青春
开窗·檐前分得小窗明
刘应时
檐前分得小窗明，便觉翛然眼界清。
香烬一炉书满几，世间何物可关情。
世间
九日·吟怀只恐负嘉期
刘应时
吟怀只恐负嘉期，不惮登高脚力疲。
满眼关愁淡秋色，长笺入手粲明玑。
兴来不省风吹帽，醉后何愁酒湿衣。
欲和蓝田无好语，笑挼黄菊带香归。...
蓝田
梅林即事·藜杖缘溪转小桥
刘应时
藜杖缘溪转小桥，背风深处似相招。
儿童指点皆惊怪，唤作枝头雪未消。
指点
梅林即事·竹坞松溪雪半埋
刘应时
竹坞松溪雪半埋，兴来无处著吟怀。
茅檐尽出横斜影，寂寞黄昏月上阶。
寂寞
梅林即事·入眼溪山记旧游
刘应时
入眼溪山记旧游，春风篱落只供愁。
断肠蔌蔌飘香雪，短笛一声谁倚楼。
短笛
梅林即事·瘦减腰围尽不妨
刘应时
瘦减腰围尽不妨，岂堪三篾束枯肠。
自怜尚有风流债，酷爱断桥流水香。
风流
春晚·子规声里正斜阳
刘应时
子规声里正斜阳，风过断桥流水香。
颇怪影侵书带绿，弄晴柳色过邻墙。
斜阳
春日即事·二月风光惭恼人
刘应时
二月风光惭恼人，蒙茸细雨湿花唇。
可怜病目长憔悴，坐看纷纷万卉春。
憔悴
萱花·碧玉长簪出短篱
刘应时
碧玉长簪出短篱，枝头腥血耐炎晖。
北堂花在亲何在，几对薰风泪湿衣。
碧玉
辛亥长至后·遥想清台上
刘应时
遥想清台上，已书云物祥。
自惭身老大，渐喜日舒长。
芹泮三益友，芸窗一炷香。
此间无俗物，贫病亦何伤。
益友
谢香山禅师惠水岩新茗
刘应时
赵州古佛不同时，赖有斯人慰所思。
搜搅枯肠无一物，梦回日影上花枝。
枯肠
辛亥长至后·老去惊时序
刘应时
老去惊时序，冬温少沍阴。
心閒知物理，阳复见天心。
圣主成郊礼，寰区迓德音。
病夫思赞善，拥褐发长吟。
病夫
县庠直舍·午日已过人寂寂
刘应时
午日已过人寂寂，虚斋独坐竹萧萧。
睡魔正与诗魔战，窗外一声婆饼焦。
睡魔
新茗·雨暗水岩春意浓
刘应时
雨暗水岩春意浓，尚思采采隔珍丛。
睡魔正压眉楞重，珍重南屏信息通。
珍重
早起·斗转星稀夜欲阑
刘应时
斗转星稀夜欲阑，月魂斜堕屋头山。
鸡声唤起十年事，尽在吟窗一枕间。
唤起
早行·登舆睡思尚昏昏
刘应时

登舆睡思尚昏昏，斗柄衔山月在门。
鸡犬未鸣潮半落，草虫声在荳花村。

草虫
舟行·小艇出前浦
刘应时
小艇出前浦，槐阴覆小桥。
云垂疑有雨，水稳不通潮。
山色绿自足，汀花细可描。
枕收篷底卧，欸乃认归樵。
佑上人制纸帐作诗谢之
刘应时
老来何物是生涯，一榻翛然亦自佳。
睡里山禽弄霜晓，梦回明月上梅花。
颇知常侍嫌乌布，未羡先生坐绛纱。
最爱洒窗风雪夜，道人施法复何加。...
生涯
义上人归自武林戏作四偈
刘应时
身世总为闲伎俩，生前须了恶因缘。
把茅约子归云壑，品字柴头坐说禅。
伎俩
幽居·烟重柳腰困
刘应时
烟重柳腰困，雨肥梅脸皴。
夜窗无销钥，晨气湿衣巾。
日晏犹便睡，犬鸣知有人。
西家新酿熟，祀灶请比邻。
戏作四偈·行脚从来笑赵州
刘应时
行脚从来笑赵州，草鞋踏破竟何求。
百千三昧无穷义，不出颐庵拄杖头。
无穷
戏作四偈·老去居然懒出门
刘应时
老去居然懒出门，故乡零落暗消魂。
岁寒道义唯松竹，伴我东溪沙水村。
道义
颐庵口占·健即观书困即眠
刘应时
健即观书困即眠，饭余香烬湿茶烟。
客来莫说人间话，我是清贫无事仙。
清贫
霞外亭·诗眼眈眈细八荒
刘应时
诗眼眈眈细八荒，小亭徙倚湿山光。
飞鸿影落遥岑外，兴与飞鸿更渺茫。
渺茫
夜坐有感·躬耕谷口未为贫
刘应时
躬耕谷口未为贫，安得生涯似子真。
平日固知穷有鬼，年来更觉老欺人。
短檠颇怯蝇头字，蠹简时揩鼠亦尘。
儿女岂知黄卷乐，苦嫌无补废精神。...

刘应时的诗词名句全集
