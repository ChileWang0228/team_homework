诗人:窦牟
作品数目：43篇
朝代：唐代
诗人简介：窦牟（749-822）字贻周，扶风平陵（今陕西咸阳）人。贞元进士，历任留守判官.尚书都官郎中，泽州刺史，终国子司业。原有集，已失散。有集十卷，今存诗二十一首。...
<<史馆候别蒋拾遗不遇>> <<早赴临台立马待漏口号寄弟群>> <<缑氏拜陵回道中呈李舍人少尹>> <<陪韩院长韦河南同寻刘师不遇>> 
<<早入朝书事>> <<奉诚园闻笛>> <<雪中遇直>> <<黔中书事>> 
<<草堂夜坐>> 

窦牟的诗词全集

经潼关赠宇文十
窦牟
古有弓旌礼，今征草泽臣。
方同白衣见，不是弃繻人。
白衣
史馆候别蒋拾遗不遇
窦牟
千门万户迷，伫立月华西。画戟晨光动，春松宿露低。
主文亲玉扆，通籍入金闺。肯念从戎去，风沙事鼓鼙。
风沙
假日寻花
窦牟
武陵缘源不可到，河阳带县讵堪夸。
枝枝如雪南关外，一日休闲尽属花。
关外
送刘公达判官赴天德军幕
窦牟
特建青油幕，量分紫禁师。自然知召子，不用问从谁。
文武轻车少，腥膻左衽衰。北风如有寄，画取受降时。
腥膻
秋夕闲居对雨赠别卢七侍御坦
窦牟
燕燕辞巢蝉蜕枝，穷居积雨坏藩篱。夜长檐溜寒无寝，
日晏厨烟湿未炊。悟主一言那可学，从军五首竟徒为。
故人骢马朝天使，洛下秋声恐要知。...
从军
天津晓望因寄呈分司一二省郎
窦牟
万乘西都去，千门正位虚。凿龙横碧落，提象出华胥。
望幸宫嫔老，迎春海燕初。保厘才半仗，容卫尽空庐。
要自词难拟，繇来画不如。散郎无所属，聊事穆清居。...
所属
观画鹤·华亭不相识
窦牟
华亭不相识，卫国复谁知。
怅望冲天羽，甘心任画师。
冲天
送内弟袁德师
窦牟
南渡登舟即水仙，西垣有客思悠然。
因君相问为官意，不卖毗陵负郭田。
水仙
早赴临台立马待漏口号寄弟群
窦牟
上陌行初尽，严城立未开。人疑早朝去，客是远方来。
伏奏徒将命，周行自引才。可怜霄汉曙，鸳鹭正徘徊。
可怜
缑氏拜陵回道中呈李舍人少尹
窦牟
忽忝诸卿位，仍陪长者车。礼容皆若旧，名籍自凭虚。
上路花偏早，空山云甚余。却愁新咏发，酬和不相如。
酬和
陪韩院长韦河南同寻刘师不遇
窦牟
仙客诚难访，吾人岂易同。独游应驻景，相顾且吟风。
药畹琼枝秀，斋轩粉壁空。不题三五字，何以达壶公。
三五
早入朝书事
窦牟
紫陌纷如画，彤庭郁未晨。列星沉骑火，残月暗车尘。
隐轸排霄翰，差池跨海鳞。玉声繁似乐，香泽散成春。
叹息驱羸马，分明识故人。一生三不遇，今作老郎身。...
叹息
奉诚园闻笛
窦牟
曾绝朱缨吐锦茵，欲披荒草访遗尘。
秋风忽洒西园泪，满目山阳笛里人。
秋风
雪中遇直
窦牟
寒光凝雪彩，限直居粉闱。恍疑白云上，乍觉金印非。
树色霭虚空，琴声谐素徽。明晨阻通籍，独卧挂朝衣。
虚空
黔中书事
窦牟
万事非京国，千山拥丽谯。佩刀看日晒，赐马傍江调。
言语多重译，壶觞每独谣。沿流如著翅，不敢问归桡。
言语
草堂夜坐
窦牟
匣中三尺剑，天上少微星。
勿谓相去远，壮心曾不停。
壮心
自京将赴黔南
窦牟
风雨荆州二月天，问人初雇峡中船。
西南一望云和水，犹道黔南有四千。
云和
送东光吕少府之官连帅奏授
窦牟
远爱东光县，平临若木津。一城先见日，百里早惊春。
德礼邀才重，恩辉拜命新。几时裁尺素，沧海有枯鳞。
沧海
故秘监丹阳郡公延陵包公挽歌
窦牟
台鼎尝虚位，夔龙莫致尧。德音冥秘府，风韵散清朝。
天上文星落，林端玉树凋。有吴君子墓，返葬故山遥。
玉树
望终南·日爱南山好
窦牟
日爱南山好，时逢夏景残。白云兼似雪，清昼乍生寒。
九陌峰如坠，千门翠可团。欲知形胜尽，都在紫宸看。
形胜
晚过敷水驿却寄华州使院张郑二侍御
窦牟
春雨如烟又若丝，晓来昏处晚晴时。仙人掌上芙蓉沼，
柱史关西松柏祠。几许岁华销道路，无穷王事系戎师。
回瞻二妙非吾侣，日对三峰自有期。...
无穷
洛下闲居夜晴观雪寄四远诸兄弟
窦牟
雪月相辉云四开，终风助冻不扬埃。万重琼树宫中接，
一直银河天上来。荆楚岁时知染翰，湘吴醇酎忆衔杯。
强题缣素无颜色，鸿雁南飞早晚回。...
鸿雁
元日喜闻大礼寄上翰林四学士中书六舍人二十韵
窦牟
有事郊坛毕，无私日月临。岁华春更早，天瑞雪犹深。
玉辇回时令，金门降德音。翰飞鸳别侣，丛植桂为林。
粉泽资鸿笔，熏和本素琴。礼成戎器下，恩彻鬼方沉。
麟爵来称纪，官师退绝箴。道...
迎新
奉使至邢州赠李八使君
窦牟
独占龙冈部，深持虎节居。尽心敷吏术，含笑掩兵书。
礼饰华缨重，才牵雅制余。茂阴延驿路，温液逗官渠。
南亩行春罢，西楼待客初。瓮头开绿蚁，砧下落红鱼。
牧伯风流足，輶轩若涩虚。今...
风流
秋日洛阳官舍寄上水部家兄
窦牟
洛阳归老日，此县忽为君。白发兄仍见，丹诚帝岂闻。
九衢横逝水，二室散浮云。屈指豪家尽，伤心要地分。
禁中周几鼎，源上汉诸坟。貔虎今无半，狐狸宿有群。
威声惭北部，仁化乐南熏。野...
狐狸
李舍人少尹惠家酝一小榼立书绝句
窦牟
禁琐天浆嫩，虞行夜月寒。
一瓢那可醉，应遣试尝看。
四海
酬舍弟庠罢举从州辟书
窦牟
之荆且愿依刘表，折桂终惭见却诜。
舍弟未应丝作鬓，园公不用印随身。
随身
奉酬杨侍郎十兄见赠之作
窦牟
翠羽雕虫日日新，翰林工部欲何神。
自悲由瑟无弹处，今作关西门下人。
西门
杏园渡·卫郊多垒少人家
窦牟
卫郊多垒少人家，南渡天寒日又斜。
君子素风悲已矣，杏园无复一枝花。
君子
东山月下怀友人
窦牟
东山多乔木，月午始苍苍。虽殊碧海状，爱此青苔光。
高下灭华烛，参差启洞房。佳人梦余思，宝瑟愁应商。
皎洁殊未已，沉吟限一方。宦情哂鸡口，世路倦羊肠。
彼美金石分，眷言兰桂芳。清...
沉吟
时兴·夙心旷何许
窦牟
夙心旷何许，日暮依林薄。流水不待人，孤云时映鹤。
蒙蒙千万花，曷为神仙药。不遇烂柯叟，报非旧城郭。
神仙
题剑·丈夫得宝剑
窦牟
丈夫得宝剑，束发曾书绅。嗟吁一朝遇，愿言千载邻。
心许留家树，辞直断佞臣。焉能为绕指，拂拭试时人。
拂拭
冬日晓思寄杨二十七炼师
窦牟
雨霜地如雪，松桂青参差。鹤警晨光上，步出南轩时。
所遇各有适，我怀亦自怡。愿言缄素封，昨夜梦琼枝。
参差
北地·何事到容州
窦牟
何事到容州，临池照白头。兴随年已往，愁与水长流。
黾勉思逋客，辛勤悔饭牛。诗人亦何意，树草欲忘忧。
辛勤
雨后月下寄怀羊二十七资州
窦牟
夕霁凉飙至，翛然心赏谐。清光松上月，虚白郡中斋。
置酒平生在，开衿愿见乖。殷勤寄双鲤，梦想入君怀。
平生
奉酬西川武相公晨兴赠友见示之作
窦牟
碧树分晓色，宿雨弄清光。犹闻子规啼，独念一声长。
眷眷轸芳思，依依寄远方。情同如兰臭，惠比返魂香。
新什惊变雅，古瑟代沈湘。殷勤见知己，掩抑绕中肠。
隙驷不我待，路人易相忘。孤...
知己
晨游昌师院
窦牟
深庭芳草浓，晓井山泉溢。林馥乱沉烟，石润侵经室。
幽岩鸟飞静，晴岭云归密。壁藓凝苍华，竹阴满晴日。
生期半宵梦，忧绪仍非一。若无高世心，安能此终毕。...
风雨
同王晦伯朱遐景宿慧山寺
窦牟
共访青山寺，曾隐南朝人。问古松桂老，开襟言笑新。
步移月亦出，水映石磷磷。予洗肠中酒，君濯缨上尘。
皓彩入幽抱，清气逼苍旻。信此澹忘归，淹留冰玉邻。...
淹留
晚自台中归永宁里南望山色怅然有怀呈上右司十一兄
窦牟
白发侵侵生有涯，青襟曾爱紫河车。
自怜悟主难归去，马上看山恐到家。
紫河车
中牟县经鲁公庙
窦牟
青史编名在箧中，故林遗庙揖仁风。
还将文字如颜色，暂下蒲车为鲁公。
颜色
初入谏司喜家室至
窦牟
一旦悲欢见孟光，十年辛苦伴沧浪。
不知笔砚缘封事，犹问佣书日几行。
沧浪
春雨·昨日偷闲看花了
窦牟
昨日偷闲看花了，今朝多雨奈人何。
人间尽似逢花雨，莫爱芳菲湿绮罗。
芳菲
赠刘大兄院长
窦牟
万年枝下昔同趋，三事行中半已无。
路自长沙忽相见，共惊双鬓别来殊。

窦牟的诗词名句全集
