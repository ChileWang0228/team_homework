诗人:杨长孺
作品数目：17篇
朝代：宋代
诗人简介：杨长孺(1157-1236年)，原名寿仁，字伯子，号东山，吉州吉水人。杨万里子。光宗绍熙元年以荫补永州零陵簿。宁宗嘉定间知湖州，寻改赣州。九年，迁广东经略安抚使兼知广州。十...
<<跋大论配享书>> <<跋兰亭考>> <<别石门·石门得得泊归舟>> <<茨菰花·折来趁得未晨光>> 
<<代民输租>> <<和曾无疑>> <<题材湖州画像>> <<题两翁相见图>> 
<<王蕊花·才入平园便有声>> 

杨长孺的诗词全集

和曾无疑
杨长孺

雪舟不肯半涂回，直到荒林意盛哉。
篱菊苞时披宿雾，林犀香里绝织埃。
锦心绣口垂金薤，月露天浆贮玉杯。
八十仙翁能许健，片云得得出巢来。
...
露天
跋大论配享书
杨长孺
覆羔真得皂囊书，锦不元来胜石渠。
但宝银钩并铁画，何须玉带与金鱼。
铁画
跋兰亭考
杨长孺
石更青白故兼新，字看由中总是真。
毕子一生三百纸，楼公四句几千春。
从来考古难题处，直到名流下笔亲。
奄有山阴多宝藏，草庵外面更无人。...
直到
别石门·石门得得泊归舟
杨长孺
石门得得泊归舟，江水依依别故侯。
拟把片香投赠汝，这回欲带忘来休。
依依
茨菰花·折来趁得未晨光
杨长孺
折来趁得未晨光，光露晞风带月凉。
长叶翦刀廉不割，小花茉莉淡无香。
稀疏略糁糁瑶台雪，升降常涵翠管浆。
恰恨山中穷到骨，茨菰也遣入诗囊。...
茨菰
代民输租
杨长孺
两年枉了鬓霜华，照管南人没一些。
七百万钱都不要，指膏留放小民家。
照管
题材湖州画像
杨长孺
面有忧民色，天知报国心。
三年风月少，两鬓雪霜深。
更莫留形迹，何曾废古今。
不如随我去，相伴老山林。
形迹
题两翁相见图
杨长孺
侍讲朱颜映折发，尚书野服接通衢。
德星聚处人争看，画作两翁相见图。
尚书
王蕊花·才入平园便有声
杨长孺
才入平园便有声，唐昌观里久知名。
已堆玉琖分金粟，更插银花小翠罂。
萝蔓春风藤薜长，山礬香气晋齐盟。
世间百卉应无恨，不遇王公枉一生。...
春风
一滴泉·法眼三泓井
杨长孺
法眼三泓井，曹溪一滴泉。
经秋杜宇血，遗老径山禅。
衲子非常释，丛林别是天。
诸方多少泪，分洒汝江边。
丛林
贻罗竹谷
杨长孺
与世长多忤，持身转觉孤。
夤缘新齿舌，收拾老头颅。
我已诃泷吏，君谁诵子虚。
同归灯火读，家里石渠书。
子虚
象郡·新来消息使人疑
杨长孺
新来消息使人疑，一纲如何尽去之。
元佑祗今为绍圣，姬周嫠妇谩深悲。
嫠妇
送胡季·世事昏昏酒正酣
杨长孺
世事昏昏酒正酣，苦言难药盗言甘。
李庭男子真奇绝，便是吾乡小澹奄。
男子
题匡山瑞木图
杨长孺
孤根初作两枝荣，五朵终连独干明。
看取松楸天瑞好，如何草木世人轻。
春花秋叶垂千载，雁字鴒原了一生。
孝友编中图画底，子孙忽自占清名。...
图画
瑞木图·仙李从来别有源
杨长孺
仙李从来别有源，手提造化发生权。
冰霜不到云间树，风日偏和雨外阡。
四海几人传盛事，一家双美两臞仙。
同生同死用同纪，花萼犹应照九泉。...
盛事
小飞来亭
杨长孺
阴森古木石心栽，清澈寒溪镜面开。
斗起孤峰三百尺，从今唤作小飞来。
清澈
小飞来亭·拔地齐天可上不
杨长孺
拔地齐天可上不，倚岩危栈半空浮。
偶然忆得垂堂戒，前猛还成新懦休。

杨长孺的诗词名句全集
