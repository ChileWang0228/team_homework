诗人:许桢
作品数目：12篇
朝代：金朝
诗人简介：许桢，元汤阴人，字元干。许有壬子。少负才，以门功补太祝、应奉翰林。翰林金台王翰称许氏昆季之贤，群从之才俊，有非他人之所能及者。并见于《圭塘欸乃集》中。...
<<柳梢青·山霁无岚>> <<柳梢青·山远生岚>> <<太常引·池亭荷净纳凉时>> <<渔家傲·青入西山烟渺渺>> 
<<柳梢青·云柚如岚>> <<太常引·西池池上好新亭>> <<太常引·藕花香里有丛筠>> <<渔家傲·鸿雁翩翩云路杳>> 
<<柳梢青·叠嶂浮岚>> 

许桢的诗词全集

柳梢青·云柚如岚
许桢
云柚如岚。月池通港，画舫无帆。细葛春纤，摘来卢橘，香赛温柑。
荷亭柳榭松庵更奇品、花盆果篮。梦想飞觥，水晶宫里，好个江南。...
江南
柳梢青·山霁无岚
许桢
山霁无岚。寻幽有屐，不用张帆。乐事关心，良辰修禊，元夜传柑。
芳郊随处行庵。听驺导、担花几篮。洲渚凝妆，笙歌归院，好个江南。...
随处
太常引·藕花香里有丛筠
许桢

藕花香里有丛筠。照水绿梢新。清洁出风尘。似特与、幽人写真。
门无俗客，地多清兴，羽扇白纶巾。甘作太平民。故自谓、羲皇上人。
...
羽扇
柳梢青·山远生岚
许桢
山远生岚。溪清呈底，剡棹收帆。风物依然，烂红茶树，回色青柑。
暗香寒阻梅庵。把楮颖、权收墨篮。暖阁红炉，浅斟低唱，好个江南。...
江南
柳梢青·叠嶂浮岚
许桢
叠嶂浮岚。澄江拖练，远浦归帆。橙蠏分甘，莼鲈专美，露酒霜柑。
登高聊憩禅庵。采菊蕊、茱萸满篮。丹桂飘香，芙蓉弄色，好个江南。...
茱萸
太常引·西池池上好新亭
许桢
西池池上好新亭。红翠斗娉婷。翠盖几翻倾。听水上、红妆笑声。
归来乡社，不关尘事，活计问樵青。世事一毫轻。看西泠、晴云暮横。...
世事
太常引·池亭荷净纳凉时
许桢
池亭荷净纳凉时。四面柳依稀。棹得酒船回。看风里、沙巾半欹。
残霞照水，夕阳明树，天付画中诗。应不负归期。更谁看、桃花面皮。...
夕阳
渔家傲·青入西山烟渺渺
许桢

青入西山烟渺渺。天机只在菰蒲杪。风解冰澌融小沼。人静悄。一声何处啼山鸟。
杖策寻芳逢野老。草芽柳眼明残照。归到圭塘还独钓。心事了。箫声缓和渔家傲。
...
残照
渔家傲·鸿雁翩翩云路杳
许桢
鸿雁翩翩云路杳。芦花如雪迷红蓼。荷叶不禁风雨倒。秋意早。诗怀清似霜天晓。
独掩柴扉谁得到。高台日暮宜瞻眺。清致日多尘事少。歌古调。新声移入渔家傲。...
高台
太常引·淡妆素服更纤浓
许桢
淡妆素服更纤浓。清致不须红。伫目画桥东。一扫尽、人间冶容。
麻姑何在，嫦娥昨夜，飞出广寒宫。天亦为诗翁。把好景、都移此中。...
嫦娥
渔家傲·众绿如生如羽葆
许桢
众绿如生如羽葆。池光摇漾连汀草。红杏已无春意闹。风致好。水中三屿如三岛。
荷叶如钱蒲袅袅。石渠静听泉声小。从此圭塘时检校。停短棹。柳阴高唱渔家傲。...
袅袅
渔家傲·万木凋零岩壑峭
许桢
万木凋零岩壑峭。一机消长观天道。松竹园亭时一造。谁敢诮。敲冰煮茗供谈笑。
自负平生心矫矫。三闾何事形容槁。琴到无弦谁与操。怀我宝。相逢且赋渔家傲。...

许桢的诗词名句全集
