诗人:蔡沆
作品数目：10篇
朝代：宋代
诗人简介：蔡沆（1159-1237）字复之，号复斋居士，建阳人。蔡元定次子。六岁从父命出继表伯虞英为嗣，更名知方，自幼聪明，丰资俊雅，举动端严，幼遵父训，长从朱熹。淳熙四年(1187)乡贡知贵溪...
<<登高·九日登高庙阁阴>> <<闲游·缓步荒郊外>> <<夜行舟·霞晚临江岩>> <<游白鹿洞>> 
<<游西山·闻道西山胜>> <<坐龙池观瀑布泉>> <<自咏·青春不可再>> <<自咏·一病观书歇>> 
<<春日即事·人生何事最为亲>> 

蔡沆的诗词全集

游白鹿洞
蔡沆
古洞云封山正阴，攀藤负石此登临。
双峰削剑雄中外，五老当头壮古今。
入室颙瞻先圣像，登台惭愧昔时心。
十年梦寐今方见，终老生涯只处寻。...
登台
登高·九日登高庙阁阴
蔡沆
九日登高庙阁阴，山间犬吠白云深。
清秋空谷寒侵夜，绕屋幽林翠满岑。
佳景随开陶令兴，雅怀犹负远公心。
年来名利都抛却，唯有游观到处寻。...
公心
闲游·缓步荒郊外
蔡沆
缓步荒郊外，杖藜看耨锄。
蓑衣蒙短褐，野饭摘残苡。
雨过苗花湿。云深草树疏。
敲门无犬吠，何处觅樵渔。
郊外
夜行舟·霞晚临江岩
蔡沆
霞晚临江岩，云深不见星。
鸟棲沙篆暗，山远暮钟鸣。
燃火移村色，号风晚度声。
船窗迷漏鼓，独立向天明。
独立
游西山·闻道西山胜
蔡沆
闻道西山胜，今朝始见山。
鹤鸣双剑动，宠喷紫霄寒。
人去台空古，墨灰沼未乾。
紫阳招不作，登眺共谁看。
紫阳
坐龙池观瀑布泉
蔡沆
一上巍峰独枕流，匡山爽气为君收。
泉飞直下三千丈，池喷奔分数百州。
净练银河辉映阁，烟凝碧树吐成楼。
先师巨笔悬岩石，文物风光度几秋。...
银河
自咏·青春不可再
蔡沆
青春不可再，白发两三茎。
得句非诗史，为文学雅成。
愁多凭酒散，老至逐人行。
开卷无相似，长吁负此生。
开卷
自咏·一病观书歇
蔡沆
一病观书歇，终朝药饵亲。
焚香葆静性，咬菜适清神。
落燕巢低屋，饥乌噪近人。
觅仙难换骨，贫瘦得吾真。
春日即事·人生何事最为亲
蔡沆
人生何事最为亲，不看春容不识真。
岸柳细摇多意思，野花初破足精神。
精神识后施为别，意思到时言语新。
为报同侪须急赏，莫教春去始伤春。...
精神
春日即事·楼上从容晓日明
蔡沆
楼上从容晓日明，春风随意动郊坰。
定知有象根冲漠，未信至精惟杳冥。
万化淳时春蔼蔼，一元亨处雨零零。
忘言共倚栏干见，录满周原水满汀。...

蔡沆的诗词名句全集
