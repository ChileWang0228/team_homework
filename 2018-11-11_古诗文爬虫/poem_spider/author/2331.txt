诗人:吴珩
作品数目：4篇
朝代：宋代
诗人简介：吴珩，剑浦（今福建南平）人。理宗淳祐十年（一二五○）进士（清乾隆《福建通志》卷三五）。
<<法会院·地占金山胜>> <<梵安院·山腰小径细於绳>> <<千顷山·松桧阴中六月清>> <<千顷山·千顷山中月>> 


吴珩的诗词全集

法会院·地占金山胜
吴珩
地占金山胜，泉分银汉流。
杉篁能护翠，猿鹤似惊秋。
祗恨登临晚，宁辞取次游。
列峰饶远秀，不惜上层楼。
登临
梵安院·山腰小径细於绳
吴珩
山腰小径细於绳，山鸟关关喜弄晴。
黄菊有情留客醉，白云无事伴人行。
野流合处堪分字，草药拈来欲问名。
回首渡头诗思逸，渔舟一笛晚风清。...
渡头
千顷山·千顷山中月
吴珩
千顷山中月，三黄顶上云。
相看无一语，今日喜逢君。
千顷山·松桧阴中六月清
吴珩
松桧阴中六月清，异花灵草不知名。
路从琼液山前过，人在水晶宫上行。
千尺翠岚分月色，一轩寒籁动潮声。
登临不厌跻攀峻，今看云从舄下生。...

吴珩的诗词名句全集
