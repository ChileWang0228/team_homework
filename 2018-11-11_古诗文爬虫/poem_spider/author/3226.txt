诗人:留硕
作品数目：5篇
朝代：宋代
诗人简介：留硕，字季膺，泉州晋江（今福建泉州）人。正子。歷南剑州通判（明嘉靖《延平府志》卷七），寧宗嘉定间知南恩州（清道光《广东通志》卷一六）。改知岳州，入为大理寺丞。歷知永州、建...
<<劝农·春风勾引出郊行>> <<劝农·何处园林今有花>> <<劝农·长年城上望溪山>> <<题清晖楼>> 
<<题清晖楼·元龙高卧翠微中>> 

留硕的诗词全集

劝农·春风勾引出郊行
留硕
春风勾引出郊行，小队迢迢草路平。
自笑田芜不归去，三千里外劝人耕。
勾引
劝农·何处园林今有花
留硕
何处园林今有花，十分春事只桑麻。
不须惆怅穷途目，一饱生涯无叹嗟。
穷途
劝农·长年城上望溪山
留硕
长年城上望溪山，今日才能一往还。
特地晓风吹雨断，可应天意更予悭。
天意
题清晖楼
留硕
万古龙涛山水窟，何人携向岭边州。
朝来蜃气连城白，幻作恩平第一楼。
连城
题清晖楼·元龙高卧翠微中
留硕
元龙高卧翠微中，碌碌诸人总下风。
眼底朴陈无尽藏，八窗还我自玲珑。

留硕的诗词名句全集
