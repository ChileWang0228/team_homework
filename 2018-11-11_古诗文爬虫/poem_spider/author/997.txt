诗人:孙承宗
作品数目：20篇
朝代：明代
诗人简介：孙承宗（1563年-1638年），字稚绳，号恺阳，北直隶保定高阳（今河北）人。曾为明熹宗朱由校的老师。而后替代王在晋为蓟辽督师，修筑宁锦二百里防线，统领军队十一万，功勋卓著，遭到魏...
<<二月闻雁>> <<幕客云日为惊蛰>> <<中右所不寐>> <<阅中右所盐场>> 
<<壮歌亭>> <<殚忠楼·缥缈凭高百尺头>> <<阅弓箭手>> <<中右城得魏道冲信>> 
<<渔家·呵冻提篙手未苏>> 

孙承宗的诗词全集

殚忠楼·缥缈凭高百尺头
孙承宗
缥缈凭高百尺头，筹边何暇坐销忧。
目穷江树家千里，笛倚风檐月一钩。
藻井幕天开雁阵，鬘云结市失龙湫。
白山黑水檐楹外，玉帐萧萧万垒秋。...
萧萧
二月闻雁
孙承宗
数声嘹唳渡榆关，尽罢虚弦落照间。
却讶征鸿偏有胆，又随春信到天山。
天山
壮歌亭
孙承宗
画角声中放早牙，弓开弦月剑霜花。
最怜怒臂岑牟吏，特试渔阳第一挝。
阅弓箭手
孙承宗
三千新练射雕儿，霹雳声中骏马嘶。
不信虚弦惊孽鸟，双雕那敢过辽西。
辽西
中右城得魏道冲信
孙承宗
关山秋尽雁随阳，雁去人闲不下堂。
绝塞貒弓空抱月，孤城画角自吹霜。
青天欲问云霄远，白发还惊岁月长。
漫说安危浑注意，可从国手试温凉。...
发还
赐貂纪事用福清少师韵
孙承宗
温纶初下腊全消，百万同看帝赐貂。
鹅鹳阵成青海岸，鹭鹓行对紫宸朝。
华颠老尽兜鍪重，甲首欢腾塞马骄。
拜罢明恩还手额，不知何箸借筹辽。...
兜鍪
春怀·边城灯火净胡笳
孙承宗
边城灯火净胡笳，擐甲谁堪问室家。
南北汛头重夹寨，东西河口对浮槎。
霜凋木叶清威远，日压扶桑映觉华。
却羡庭松饶古意，虬枝不下暮栖鸦。...
扶桑
春怀·一剑三年万里心
孙承宗
一剑三年万里心，天涯芳草又骎骎。
壁图昼按车攻垒，朝鼓宵传奏凯音。
款市黄金腾战马，放衙白发拥书蟫。
春来绝塞寒仍苦，堠火征衣半不禁。...
黄金
春怀·呼吁频烦扣大庭
孙承宗
呼吁频烦扣大庭，汉臣应笑次公醒。
襟披海色粘天碧，旆拔山容插地青。
万顷冰花凝晓月，半泓云叶护残星。
椒盘剩有家园酒，箫鼓那堪塞上听。...
家园
幕客云日为惊蛰
孙承宗
谁负旋乾手，当春起蛰虫。
鱼龙惊寂寞，天地喜昭融。
墐户身方远，昂霄意已雄。
俗聋谁与破，予欲问丰跂。
天地
中右所不寐
孙承宗
满城铃柝夜如何，檐马西风搅梦多。
白发萧萧人不寐，半规新月照沙河。
萧萧
阅中右所盐场
孙承宗
牙旌西驻小沙河，结队争看碧玉珂。
万灶晴烟云自减，六花雄阵雪初多。
作盐漫笑和羹手，拊髀谁挥指日戈。
匹马长鸣应有意，健儿新挽武刚过。...
和羹
渔家·呵冻提篙手未苏
孙承宗
呵冻提篙手未苏，满船凉月雪模糊。
画家不识渔家苦，好作寒江钓雪图。
模糊
赐貂纪事用福清少师韵·遥向龙亭叩帝阍
孙承宗
遥向龙亭叩帝阍，威仪争识汉官尊。
有韩差可惊西胆，非准应惭壮北门。
天覆华夷浑布暖，春回顶踵尽知恩。
年来将士无哗久，为感丝纶竟日喧。...
威仪
二月闻雁·孤鸿几日过长安
孙承宗
孤鸿几日过长安，拖得春旗露未干。
应说边庭花信早，征衣初拟褪春寒。
长安
瓶花·高牙风峭戟枝寒
孙承宗
高牙风峭戟枝寒，杏蕊新香春未阑。
却忆韦家花树会，关城初向一瓶看。
同阎开府浮檀鹿职方乾岳沈职方彦威杜武库培
孙承宗
真个家居好，纤儿自不关。
遍寻遗父老，一指旧江山。
野寺无僧住，空城有鸟还。
潮回应寂寞，胡骑下孱颜。
寂寞
春怀·石门南畔直鹰窝
孙承宗
石门南畔直鹰窝，葆塞纷称毳幕多。
一柱天擎看白塔，两庭山界拥红螺。
平芜尘向巢车上，小队风随探骑过。
辛苦行边王少傅，暮年抚市辽向河。...
小队
春怀·穹庐东徙海波平
孙承宗
穹庐东徙海波平，大壑鱼龙卧不惊。
县古汤泉迷旧垒，台高望海控新旌。
鹾花万灶歌三月，宝气千山到五城。
何日三韩烽燧息，却从徐福问长生。...
长生
春怀·猎火千群向晓红
孙承宗
猎火千群向晓红，凌河冰泮未全通。
枣龟有意戡灵武，风鹤无人呼八公。
属国貒弓弯汉月，上林鸿帛系秋风。
如山飞挽填辽海，杼轴谁怜空大东。...

孙承宗的诗词名句全集
