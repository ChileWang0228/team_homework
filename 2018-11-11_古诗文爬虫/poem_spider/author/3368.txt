诗人:胡圭
作品数目：4篇
朝代：宋代
诗人简介：胡圭，字象德，号梅山，瑞州（今江西高安）人（《宋诗拾遗》卷一八）。今录诗四首。
<<春行南村·鸟语知春晨>> <<入山·摆落世尘缚>> <<山池·凿山成小池>> <<宿蒋庵·松色耸寒青>> 


胡圭的诗词全集

春行南村·鸟语知春晨
胡圭
鸟语知春晨，晨起行阡陌。
雨晴气已变，崖涧岚犹积。
杂花林际明，新水田中白。
时逢耦耕人，问我将何适。
水田
入山·摆落世尘缚
胡圭
摆落世尘缚，愿结岩栖缘。
一层复一层，古道多回旋。
白云随我后，幽鸟鸣我前。
云禽亦佳侣，一见即忻然。
回旋
山池·凿山成小池
胡圭
凿山成小池，贮兹一泓绿。
参差散石发，清浅浮碧玉。
光风时动摇，涟漪细相续。
我常绕池行，衣无尘可濯。
涟漪
宿蒋庵·松色耸寒青
胡圭
松色耸寒青，云庵夜未扃。
行吟满林叶，坐听一僧经。
江獭鸣如鬼，山灯远似星。
自能消冷漠，不用酒盈瓶。

胡圭的诗词名句全集
