诗人:茅大方
作品数目：11篇
朝代：明代
诗人简介：茅大方，明诗文家。名辅，又字希董。泰兴人。洪武中为淮南学官，擢秦府长史。建文元年，迁副都御史。洪武中，以儒士应辟，典教淮南，考绩入朝，高庙召对，悦之，擢秦府长史，勉以董子辅...
<<送李曹公出镇西域用张仪曹韵>> <<送陈用中司训先生还汉中>> <<再次登南山仰天池韵>> <<塞门至银州关道中>> 
<<登陉州回山>> <<五月廿六日行营>> <<寄淮安守将梅都尉>> <<行营漫兴>> 
<<题扬州琼花观>> 

茅大方的诗词全集

送李曹公出镇西域用张仪曹韵
茅大方
麟符虎节宠恩新，满袖天香下玉宸。
五夜将星经昴毕，万年皇化被昆仑。
紫驼白马蕃人贡，赤黍黄羊汉卒屯。
圣主安边恢妙算，都缘保障为斯民。...
黄羊
送陈用中司训先生还汉中
茅大方
柳妥花殷食又寒，渭城歌断思漫漫。
万山入汉秦关险，孤栈连云蜀道难。
驴背寻诗春正好，蛾眉如画雨初干。
胜游归后添佳趣，为写新图寄我看。...
正好
再次登南山仰天池韵
茅大方
一上终南望眼空，长安景物画图中。
花间莺避春城仗，林杪僧归晚寺钟。
渭水东流来鸟鼠，吴山西下走蛟龙。
我生自信通仙骨，便欲同乘列子风。...
山西
塞门至银州关道中
茅大方
银州西下忽都河，胡卒东来唱旧歌。
星散诸营连坼堠，云屯万里蔽沙陀。
自嗟出塞春光少，谁道临关月色多。
顾我鹤形非燕颔，立功万里定如何？...
月色
登陉州回山
茅大方
回山楼观拥烟霞，即是瑶池阿母家。
万里不来青鸟使，千年空老碧桃花。
汉朝天子求丹药，瀛海神仙望翠华。
欲问安期杳何许，沧溟清浅几桑麻？...
神仙
五月廿六日行营
茅大方
石田茅屋瀼西庄，修竹高梧六月凉。
翠簟风漪清入梦，碧桐秋露冷生香。
饭牛不识尧年乐，扣角犹歌子夜长。
今日驱驰归未得，却从塞外忆江乡。...
子夜
寄淮安守将梅都尉
茅大方
幽燕消息近如何？控扼长淮节镇多。
纵使火龙蟠地轴，莫教铁骑过天河。
关中馈运萧丞相，海上楼船路伏波。
老我不才无补报，西风一度一悲歌。...
丞相
行营漫兴
茅大方
北地得春晚，萧关积雪多。
风云驱部伍，旄纛遍山河。
羌笛翻胡调，秦兵杂楚歌。
汉家飞将在，不必问廉颇。
风云
题扬州琼花观
茅大方
秦山楚水路迢迢，不道琼花乱后凋。
鹤背仙游清梦远，月明谁度紫鸾箫。
仙游
余州道中
茅大方
大漠连千里，平沙峙两城。
昔闻蠙土筑，今见绿莎生。
重译来羌卒，联营列汉兵。
华戎俱混一，无复请长缨。
长缨
六月十六日端礼楼进讲奉教赋诗次缪纪善韵
茅大方
百二山河重镇雄，金城环绕宛如龙。
南楼势插金冥表，东井光连紫极中。
书演九畴宣帝范，诗歌二雅正皇风。
儒臣进讲思陈戒，敢学扬雄赋汉宫。...

茅大方的诗词名句全集
