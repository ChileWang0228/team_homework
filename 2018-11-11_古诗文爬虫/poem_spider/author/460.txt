诗人:李建勋
作品数目：94篇
朝代：唐代
诗人简介：李建勋[公元八七二年左右至九五二年]字致尧，广陵人。（全唐诗作陇西人。此从唐才子传）约生于唐懿宗咸通十三年，卒于周太祖广顺二年，年约八十一岁。少好学能属文，尢工诗。...
<<尊前·官为将相复何求>> <<早春寄怀>> <<春日病中>> <<金谷园落花>> 
<<柏梁隔句韵诗>> <<留题爱敬寺>> <<送王郎中之官吉水>> <<东楼看雪>> 
<<中酒寄刘行军>> 

李建勋的诗词全集

早春寄怀
李建勋
家山归未得，又是看春过。老觉光阴速，闲悲世路多。
风和吹岸柳，雪尽见庭莎。欲向东溪醉，狂眠一放歌。
光阴
春日病中
李建勋
才得归闲去，还教病卧频。无由全胜意，终是负青春。
绿柳渐拂地，黄莺如唤人。方为医者劝，断酒已经旬。
黄莺
尊前·官为将相复何求
李建勋
官为将相复何求，世路多端早合休。渐老更知春可惜，
正欢唯怕客难留。雨催草色还依旧，晴放花枝始自由。
莫厌百壶相劝倒，免教无事结闲愁。...
自由
竹·琼节高吹宿凤枝
李建勋
琼节高吹宿凤枝，风流交我立忘归。
最怜瑟瑟斜阳下，花影相和满客衣。
斜阳
春日金谷园
李建勋
火急召亲宾，欢游莫厌频。日长徒似岁，花过即非春。
晚雨来何定，东风自不匀。须知三个月，不是负芳晨。
东风
宿山房·石窗灯欲尽
李建勋
石窗灯欲尽，松槛月还明。就枕浑无睡，披衣却出行。
岩高泉乱滴，林动鸟时惊。倏忽山钟曙，喧喧仆马声。
倏忽
新竹·袅袅熏风软
李建勋
袅袅熏风软，娟娟湛露光。参差仙子仗，迤逦羽林枪。
迥去侵花地，斜来破藓墙。箨干犹抱翠，粉腻若涂装。
径曲茎难数，阴疏叶未长。懒嫌吟客倚，甘畏夏虫伤。
映水如争立，当轩自着行。北...
迤逦
春雪·南国春寒朔气回
李建勋
南国春寒朔气回，霏霏还阻百花开。全移暖律何方去，
似误新莺昨日来。平野旋销难蔽草，远林高缀却遮梅。
不知金勒谁家子，只待晴明赏帝台。...
平野
重戏和春雪寄沉员外
李建勋
谁道江南要雪难，半春犹得倚楼看。却遮迟日偷莺暖，
密洒西风借鹤寒。散漫不容梨艳去，轻明应笑玉华干。
和来琼什虽无敌，且是侬家比兴残。...
无敌
春雨·春霖未免妨游赏
李建勋
春霖未免妨游赏，唯到诗家自有情。花径不通新草合，
兰舟初动曲池平。净缘高树莓苔色，饥集虚廊燕雀声。
闲忆昔年为客处，闷留山馆阻行行。...
燕雀
重台莲·斜倚秋风绝比伦
李建勋
斜倚秋风绝比伦，千英和露染难匀。自为祥瑞生南国，
谁把丹青寄北人。明月几宵同绿水，牡丹无路出红尘。
怜伊不算多时立，赢得馨香暗上身。...
红尘
独夜作·佳人一去无消息
李建勋
佳人一去无消息，梦觉香残愁复入。
空庭悄悄月如霜，独倚阑干伴花立。
悄悄
金谷园落花
李建勋
愁见清明后，纷纷盖地红。惜看难过日，自落不因风。
蝶散余香在，莺啼半树空。堪悲一尊酒，从此似西东。
纷纷
柏梁隔句韵诗
李建勋
不喜长亭柳，枝枝拟送君。惟怜北窗□，树树解留人。
圆缺都如月，东西只似云。愁看离席散，归盖动行尘。
留题爱敬寺
李建勋
野性竟未改，何以居朝廷。空为百官首，但爱千峰青。
南风新雨后，与客携觞行。斜阳惜归去，万壑啼鸟声。
斜阳
送王郎中之官吉水
李建勋
南望庐陵郡，山连五岭长。吾君怜远俗，从事辍名郎。
移户多无土，春蚕不满筐。惟应劳赞画，溪峒况强梁。
五岭
东楼看雪
李建勋
一上高楼醉复醒，日西江雪更冥冥。化风吹火全无气，
平望惟松少露青。腊内不妨南地少，夜长应得小窗听。
因思旧隐匡庐日，闲看杉柽掩石扃。...
上高
中酒寄刘行军
李建勋
甚矣频频醉，神昏体亦虚。肺伤徒问药，发落不盈梳。
恋寝嫌明室，修生愧道书。西峰老僧语，相劝合何如。
相劝
白雁·东溪一白雁
李建勋
东溪一白雁，毛羽何皎洁。薄暮浴清波，斜阳共明灭。
差池失群久，幽独依人切。旅食赖菰蒲，单栖怯霜雪。
边风昨夜起，顾影空哀咽。不及墙上乌，相将绕双阙。...
薄暮
春日东山正堂作
李建勋
身闲赢得出，天气渐暄和。蜀马登山稳，南朝古寺多。
早花微弄色，新酒欲生波。从此唯行乐，闲愁奈我何。
行乐
春日小园晨看兼招同舍
李建勋
最有杏花繁，枝枝若手抟。须知一春促，莫厌百回看。
鸟啭风潜息，蜂迟露未干。可容排饮否，兼折赠头冠。
须知
惜花寄孙员外
李建勋
朝始一枝开，暮复一枝落。只恐雨淋漓，又见春萧索。
侵晨结驷携酒徒，寻芳踏尽长安衢。思量少壮不自乐，
他日白头空叹吁。...
思量
殴妓·自为专房甚
李建勋
自为专房甚，匆匆有所伤。当时心已悔，彻夜手犹香。
恨枕堆云髻，啼襟搵月黄。起来犹忍恶，剪破绣鸳鸯。
鸳鸯
踏青樽前
李建勋
期君速行乐，不要旋还家。永日虽无雨，东风自落花。
诗毫粘酒淡，歌袖向人斜。薄暮忘归路，垂杨噪乱鸦。
薄暮
正月晦日
李建勋
莫倦寻春去，都无百日游。更堪正月过，已是一分休。
泉暖声才出，云寒势未收。晚来重作雪，翻为杏花愁。
杏花
惜花·白发今如此
李建勋
白发今如此，红芳莫更催。预愁多日谢，翻怕十分开。
点滴无时雨，荒凉满地苔。闲阶一杯酒，惟待故人来。
荒凉
柳花寄宋明府
李建勋
每爱江城里，青春向尽时。一回新雨歇，是处好风吹。
破石黏虫网，高楼扑酒旗。遥知陶令宅，五树正离披。
青春
送人·相见未逾月
李建勋
相见未逾月，堪悲远别离。非君谁顾我，万里又南之。
雨逼清明日，花阴杜宇时。愁看挂帆处，鸥鸟共迟迟。
清明
闲游·携酒复携觞
李建勋
携酒复携觞，朝朝一似忙。马谙频到路，僧借旧眠床。
道胜他图薄，身闲白日长。扁舟动归思，高处见沧浪。
白日
赠赵学士
李建勋
常钦赵夫子，远作五侯宾。见面到今日，操心如古人。
醉同华席少，吟访野僧频。寂寂长河畔，荒斋与庙邻。
长河
春阴·老雨不肯休
李建勋
老雨不肯休，东风势还作。未放草蒙茸，已遣花萧索。
浮生何苦劳，触事妨行乐。寄语达生人，须知酒胜药。
行乐
夏日酬祥松二公见访
李建勋
多谢空门客，时时出草堂。从容非有约，淡薄不相忘。
池映春篁老，檐垂夏果香。西峰正清霁，自与拂吟床。
西峰
怀赠操禅师
李建勋
尝忆曹溪子，龛居面碧嵩。杉松新夏后，雨雹夜禅中。
道匪因经悟，心能向物空。秋来得音信，又在剡山东。
山东
闲居秋思呈祥松二公
李建勋
秋光虽即好，客思转悠哉。去国身将老，流年雁又来。
叶红堆晚径，菊冷借空罍。不得师相访，难将道自开。
转悠
赋得冬日青溪草堂四十字
李建勋
莫道无幽致，常来到日西。地虽当北阙，天与设东溪。
疏苇寒多折，惊凫去不齐。坐中皆作者，长爱觅分题。
作者
溪斋·水木绕吾庐
李建勋
水木绕吾庐，搴帘晚槛虚。衰条寒露鹊，幽果落惊鱼。
爱酒贫还甚，趋时老更疏。乖慵自有素，不是忽簪裾。
寒露
小园·小园吾所好
李建勋
小园吾所好，栽植忘劳形。晚果经秋赤，寒蔬近社青。
竹萝荒引蔓，土井浅生萍。更欲从人劝，凭高置草亭。
栽植
金陵所居青溪草堂闲兴
李建勋
窗外皆连水，杉松欲作林。自怜趋竞地，独有爱闲心。
素壁题看遍，危冠醉不簪。江僧暮相访，帘卷见秋岑。
闲心
阙下偶书寄孙员外
李建勋
长安驱驰地，贵贱共悠悠。白日谁相促，劳生自不休。
凤翔双阙晓，蝉噪六街秋。独有南宫客，时来话钓舟。
南宫
寄魏郎中
李建勋
碌碌但随群，蒿兰任不分。未尝矜有道，求遇向吾君。
逸驾秋寻寺，长歌醉望云。高斋纸屏古，尘暗北山文。
未尝
病中书怀寄王二十六
李建勋
落叶满山州，闲眠病未瘳。窗阴连竹枕，药气染茶瓯。
路匪人遮去，官须自觅休。焉宜更羸老，扶杖作公侯。
采菊·簇簇竟相鲜
李建勋
簇簇竟相鲜，一枝开几番。味甘资麹糵，香好胜兰荪。
古道风摇远，荒篱露压繁。盈筐时采得，服饵近知门。
孤雁·欲食不敢食
李建勋
欲食不敢食，合栖犹未栖。闻风亦惊过，避缴恨飞低。
水阔缘湘困，云寒过碛迷。悲鸣感人意，不见夜乌啼。
悲鸣
赠送致仕郎中
李建勋
鹤立瘦棱棱，髭长白似银。衣冠皆古制，气貌异常人。
听雪添诗思，看山滞酒巡。西峰重归路，唯许野僧亲。
西峰
宿友人山居寄司徒相公
李建勋
雨雪正霏霏，令人不忆归。地炉僧坐暖，山枿火声肥。
隔纸烘茶蕊，移铛剥芋衣。知君在霄汉，此兴得还稀。
郢客相寻夜，荒庭雪洒篙。虚堂看向曙，吟坐共忘劳。
溪冻声全减，灯寒焰不高。他...
霄汉
感故府·戚戚复戚戚
李建勋
戚戚复戚戚，期怀安可释。百年金石心，中路生死隔。
新坟应草合，旧地空苔色。白日灯荧荧，凝尘满几席。
白日
感故府·悒悒复悒悒
李建勋
悒悒复悒悒，思君安可及。永日在阶前，披衣随风立。
高楼暮角断，远树寒鸦集。惆怅几行书，遗踪墨犹湿。
寒鸦
田家·毕岁知无事
李建勋
毕岁知无事，兵销复旧丁。竹门桑径狭，春日稻畦青。
犬吠隈篱落，鸡飞上碓桯。归田起囗思，蛙叫草冥冥。
篱落
田家·不识城中路
李建勋
不识城中路，熙熙乐有年。木盘擎社酒，瓦鼓送神钱。
霜落牛归屋，禾收雀满田。遥陂过秋水，闲阁钓鱼船。
秋水
田家·长爱田家事
李建勋
长爱田家事，时时欲一过。垣篱皆树槿，厅院亦堆禾。
病果因风落，寒蔬向日多。遥闻数声笛，牛晚下前坡。

李建勋的诗词名句全集
