诗人:葛起文
作品数目：5篇
朝代：宋代
诗人简介：葛起文，字君容，丹阳（今属江苏）人。起耕弟（清光绪《丹阳县志》卷二○《葛起耕传》）。今录诗五首。
<<窖岭道中>> <<偶成·止水澄胸次>> <<深院·深院人閒酒浅斟>> <<咏竹阁·岁寒编竹阁>> 
<<游黄山寺>> 

葛起文的诗词全集

窖岭道中
葛起文
履穿苍藓滑，水复更山重。
有圃春偏晚，无人碓自舂。
乱云生峭壁，一鸟没高峰。
随处桃花发，仙源似可逢。
峭壁
偶成·止水澄胸次
葛起文
止水澄胸次，萧然远俗氛。
静求徽外趣，时策酒中动。
风马檐前乐，香猊帐底云。
胸次
深院·深院人閒酒浅斟
葛起文
深院人閒酒浅斟，日长帘幕自沉沉。
梅花可是因春瘦，洗雨梳风太不禁。
梅花
咏竹阁·岁寒编竹阁
葛起文
岁寒编竹阁，蜗缩度穷年。
日暴南窗纸，风垂北户帘。
鈩深全火气，铛小聚茶烟。
为索梅花笑，微醺步矮檐。
梅花
游黄山寺
葛起文
偶为寻幽出，扶筇亦懒拈。
鹳巢依古塔，燕语入虚栏。
笔下诗初就，樽中酒屡添。
此游堪喜膝，上一去掀髯。

葛起文的诗词名句全集
