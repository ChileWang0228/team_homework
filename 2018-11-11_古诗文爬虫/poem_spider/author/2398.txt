诗人:蒋元龙
作品数目：4篇
朝代：宋代
诗人简介：蒋元龙，字子云,丹徒(今江苏镇江)人。以特科入官,终县令。《全宋词》存其词3首。
<<好事近·叶暗乳鸦啼>> <<阮郎归·小池芳草绿初匀>> <<乌夜啼·小桃落尽残红>> <<西江月·紫素全如玉琢>> 


蒋元龙的诗词全集

西江月·紫素全如玉琢
蒋元龙
紫素全如玉琢，清音不假金妆。海沈时许试芬芳。仿佛云飞仙掌。
烟缕不愁凄断，宝钗还与商量。佳人特特为翻香。图得氤氲重上。...
商量
好事近·叶暗乳鸦啼
蒋元龙
叶暗乳鸦啼，风定老红犹落。蝴蝶不随春去，入薰风池阁。
休歌金缕劝金卮，酒病煞如昨。帘卷日长人静，任杨花飘泊。...
蝴蝶
阮郎归·小池芳草绿初匀
蒋元龙
小池芳草绿初匀。柳寒眉尚颦。
东风吹雨细于尘。一庭花脸皴。
莺共蝶，怨还嗔。眼前无好春。
这般天气煞愁人。人愁旋旋新。...
眼前
乌夜啼·小桃落尽残红
蒋元龙
小桃落尽残红。夜来风。又是一番春事、不从容。
翠屏掩。芳信断。转愁浓。可惜日长闲暇、小帘栊。

蒋元龙的诗词名句全集
