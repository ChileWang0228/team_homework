诗人:周应合
作品数目：9篇
朝代：宋代
诗人简介：周应合（生卒年不详）原名弥垢，字淳叟，自号溪园先生。江西武宁人。南宋淳祐十年(1250)进士，曾任江陵府教授，实录院编修等职。景定年间调东路安抚使司任职，兼明道书院院长，时...
<<初夏·入夏庭中雀可罗>> <<春雨·青阳播物时>> <<道傍祠·荒祠古道边>> <<京口江亭>> 
<<西里翁宅>> <<望江楼·澄江如练正高秋>> <<庆南楼居士>> <<居士·南极垣头现一星>> 
<<居士·净土何如乐土真>> 

周应合的诗词全集

初夏·入夏庭中雀可罗
周应合
入夏庭中雀可罗，间僧间客间相过。
莺声不得蛙声接，杨柳池塘寂寞多。
寂寞
居士·净土何如乐土真
周应合
净土何如乐土真，金莲开处善根成。
西来孰谓南无佛，今见南楼一佛生。
南无
春雨·青阳播物时
周应合
青阳播物时，云气暗天涯。
点滴听无厌，丰登喜有期。
池幽生活水，花落长空枝。
载酒行春屐，何忧入兴迟。
天涯
道傍祠·荒祠古道边
周应合
荒祠古道边，乔木翠森然。
叠石为香案，攀藤挂纸钱。
一时灵有迹，千载祀犹传。
草草陈牛酒，深期大有年。
草草
京口江亭
周应合
不忍凭阑久，边愁随望生。
如何万马壮，不比一江横。
落日明金屿，高风撼铁城。
寒涛触沙渚，天意苦难平。
天意
西里翁宅
周应合
诗人风致别，卜築寓烟霞。
一圃分三迳，无时不有花。
苔痕留鹤迹，松色在檐牙。
细酌北窗下，逶迤到日斜。
逶迤
望江楼·澄江如练正高秋
周应合
澄江如练正高秋，一笛吹秋上此楼。
有客乘风来纵酒，长歌远送下滩舟。
纵酒
庆南楼居士
周应合
万古南山耸翠屏，岧峣上拂斗牛星。
不随北华西崧见，要对南楼岁岁青。
华西
居士·南极垣头现一星
周应合
南极垣头现一星，辉光特着老人名。
不随东壁西庚照，要对南楼夜夜明。

周应合的诗词名句全集
