诗人:谢迁
作品数目：4篇
朝代：明代
诗人简介：谢迁（公元1449-1531年），字于乔，号木斋，明代大臣，浙江余姚人。成化11年（1475）状元，嘉靖朝一品大学士。是明朝余姚三个阁老中最著名的一个。逝世后，明世宗特赠太傅的官衔，谥号...
<<偶兴·曲径疏篱拥薜萝>> <<习静·一尘不到水边亭>> <<山居·衰疾朝慵起>> <<暮春怀本厚读书西峰寺>> 


谢迁的诗词全集

偶兴·曲径疏篱拥薜萝
谢迁
曲径疏篱拥薜萝，晚风红落豆花多。
南山夜半牛堪饭，东海门深雀自罗。
遗恨未酬三顾宠，清时谁解《五噫歌》。
谩将旧砚临池洗，莫遣余生待墨磨。...
余生
习静·一尘不到水边亭
谢迁
一尘不到水边亭，扫石焚香昼掩扃。
方沼萍开鱼掉尾，高崖松动鹤梳翎。
窗临绝涧涵虚白，山隔重湖送远青。
更是晚来群动息，空庭仰卧数流星。...
流星
山居·衰疾朝慵起
谢迁
衰疾朝慵起，荆扉午未开。
云闲不飞去，鸟倦却归来。
果熟从人摘，松疏拟自栽。
狂歌白日永，独步前山隈。
独步
暮春怀本厚读书西峰寺
谢迁
雨水连三月，风光又一年。
桃花余满地，柳叶渐迷烟。
幢影翻灯外，钟声落枕边。
怀君读书处，寂寞伴寒禅。

谢迁的诗词名句全集
