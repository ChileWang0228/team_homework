诗人:薛嵎
作品数目：228篇
朝代：宋代
诗人简介：薛嵎，数试不第，45岁才考中进士，官福州长溪县主簿。赵汝回《云泉诗序》言其人萧散，恬静不求，本于天性，未易以矫揉学者。直钩计拙，仕途并不得意，故有直心嗟道丧，多事识才难之...
<<真隐寺呈延上人>> <<渔父·一笠一蓑衣>> <<春晴泛湖·平湖新涨绿>> <<雁山纪游·过尽盘山险>> 
<<哭瓢饮陈子在>> <<柴门·春风随处好>> <<定庵远山主>> <<初夏过湖外别业>> 
<<赋中上人顽坐>> 

薛嵎的诗词全集

春晴泛湖·平湖新涨绿
薛嵎
平湖新涨绿，沙觜净涵波。芳草思无际，春风情最多。移舟动山影，止乐听渔歌。得意唯鸿鹄，高飞避网罗。
平湖
近买山范湾自营藏地与亡弟草塘君及外家墓茔
薛嵎
因缘还是范湾边，乾巽峰高四应全。千古青山逢具眼，数茎秋鬓近衰年。倒骑黄犊循来路，贪看行龙下远田。惭愧邻翁为指说，传闻此地产英贤。...
外家
李氏爱山楼
薛嵎
境自吾心会，於焉识所存。鸟声喧后寂，树色郭中付。静寿备仁理，乾坤悟易门。白云同此意，相对亦无言。
乾坤
友人入京·猿鹤亦悲鸣
薛嵎
猿鹤亦悲鸣，家山莫浪轻。千峰带秋色，一路独吟情。野水冲潮白，孤云趁月行。遥怜归梦断，七十二滩声。
悲鸣
渔村杂诗·独作渔樵最上宾
薛嵎
独作渔樵最上宾，土风淳朴物情真。鲍家兄弟皆和乐，林子诗豪胆压人。
和乐
渔村杂诗·雉入樊笼马受羁
薛嵎
雉入樊笼马受羁，低头犹怕欠趋时。人心到此无真识，未必人疑先自疑。
樊笼
耕乐·躬耕乐道真吾事
薛嵎
躬耕乐道真吾事，三聘看来未是荣。时尚可为君更悟，何妨藜藿度残生。
乐道
哭瓢饮陈子在
薛嵎
蝉蜕尘埃外，闲身乐未涯。山林天岂靳，修短数难移。吟砚谁濡墨，空瓢想挂枝。深衣古贤貌，犹凯梦来时。
尘埃
呈井南刘主簿
薛嵎
何处井南居，青山绕屋庐。竹生从碍路，泉响不惊鱼。有道貌亦古，淡交情似疎。慈亲更弥寿，堂上步徐徐。
交情
新筑湖外草阁
薛嵎
挥手红尘吾老矣，断堤流水草堂新。几年荆棘无行路，一日云山有主人。未许园丁知姓字，先从渔父问仁邻。谢他鸥鹭烟光里，飞去飞来伴隐沦。...
园丁
真隐寺呈延上人
薛嵎
塔光圆照室，香炷读经晨。林下有清福，尘中无悟人。岩阴常候雨，松色不知春。青草何年墓，标题界碣新。
青草
山居·午睡不觉长
薛嵎
午睡不觉长，童子入城回。地炉散微烟，煨芋已成灰。独酌无佳宾，梅花为吾开。须臾山有高，顾影空徘徊。
午睡
和清溪可居壁间韵
薛嵎
日日虚廊步百回，吟边时有可人来。西湖处士诗名世，老向孤山亦为梅。
处士
渔村杂诗·岁寒无物可相依
薛嵎
岁寒无物可相依，惟有梅花似故知。名世何曾在科甲，西湖处士只吟诗。
无物
墓茔·十万买山浑可事
薛嵎
十万买山浑可事，放教身死骨犹香。不知筋力何年尽，看到杉松几尺长。管郭岂能谋富贵，诗书元自著兴亡。采薇歌在无人识，千载清风独首阳。...
兴亡
渔父·一笠一蓑衣
薛嵎
一笠一蓑衣，空江雨雪霏。得鱼虽假饵，於世本无机，晚唱教儿和，闲身尽醉归。沧流犹未足，长羡白鸥飞。
蓑衣
旅中秋夜·车马日西东
薛嵎
车马日西东，阮生途自穷。三年辞旧国，今日又秋风。边雁凄凉过，池花寂寞红。邦人惯相识，渐觉语音通。
中秋
松风阁·地形连斗阁连云
薛嵎
地形连斗阁连云，松籁曾经佛祖闻。永夜月明人到少，海光山色自平分。
地形
山居简饮冰友清溪槐迳二弟
薛嵎
别后全无梦，寄书安得频。谁怜独往意，天弃苦吟人。债长新年息，贫欺渐老身。入林知未密，犹与俗相亲。
老身
题扶疏亭竹
薛嵎
风晴雨雪天，无趣不萧然。影过邻家月，根通石下泉。长因终日看，忆得故山眠。物性今方会，心虚节自坚。
扶疏
黄蜀葵·娇黄无力趁芳菲
薛嵎
娇黄无力趁芳菲，待得秋风落叶飞。空有丹心能就日，年年憔悴对斜晖。
芳菲
雁山纪游·过尽盘山险
薛嵎
过尽盘山险，登临意忽平。殿灯摇佛影，瀑布杂钟声。湫阔龙居顶，路回峰换名。晓行林日薄，海气接云生。
盘山
柴门·春风随处好
薛嵎
春风随处好，吟隔又相催。触石云飞去，呼音鹤误来。杖藜无疾步，花地有香埃。不许车尘入，柴门只半开。
随处
定庵远山主
薛嵎
修持功行满，不堕动中尘。龙象西天邃，杉松卵塔新。腊高同辈尽，敛薄小师分。生灭理无二，交深独怆神。
同辈
初夏过湖外别业
薛嵎
郊原新绿喜初晴，一曲湖光潋滟明。几处楼台空锁钥，百年人物尽丘茔。好花自分随春去，恶木宁思择地生。独念索居闻识寡，夜窗长对读书荣。...
读书
赋中上人顽坐
薛嵎
嗜吟忘夜冻，立雪此同机。工苦精灵聚，毫端造化归。石床趺半结，荒径叶频飞。客至应相讶，无心听扣扉。
无心
赋陈子在瓢饮
薛嵎
羡尔甘贫居陋巷，遥知清德继前修。平时所乐从中得，外物虽微不过求。自枕曲肱安澹泊，闲挑拄杖亦风流。百千年内谁相望，寂寞箕山一许曲。...
风流
寄公衮舍弟
薛嵎
每恨世交薄，相期情最深。秋风一回首，明月两关心。鹤病难为药，砂顽不化金。余生百计拙，耐可事清吟。
余生
题仙岩玉桂花
薛嵎
生在龙居最上层，重重碎玉簇孤藤。灵根旧说宜丹汞，仙种元无到马塍。风过乍疑吹佩响，日笼还似点酥凝。三年刻楮成何事，除却天工人不能。...
桂花
送僧自然过许蜂
薛嵎
知心逢岂易，语别喜从容。因得静中趣，又寻云外峰。吟篇题在竹，拄杖曲如松。后会期难定，来书勿厌重。
知心
唐补阙清风亭
薛嵎
去国遗忠荩，朝盘托讽深。因知洁已意，亦是爱君心。貌像意全古，子孙贫至今。清风如可继，块土已埋沉。
清风
题山中井泉
薛嵎
井口依山缺，更无沙砾浑。相传海眼出，久视石碑存。定案星辰位，不多穿凿痕。旱年人尽汲，汲尽复源源。
星辰
题中川张氏所居
薛嵎
鸥鸟往来处，此翁甘隐沦。地因人物著，名入郡图新。夜月情怀淡，茅茨意态真。高风无识拔，老却采薇身。
情怀
为张上翁赋松交
薛嵎
之人梅竹操，抱此岁寒心。古道久不作，高风独在今。无言欣意会，肥遁爱山深。我亦萧闲者，从君涧壑吟。
意会
徐太古主清江簿
薛嵎
四灵诗体变江西，玉笥峰青首入题。旧隐乍违鸥鹭去，新篇高兴簿书齐。身闲自喜瓜期远，俸薄还因楮价低。掺别正逢寒食日，洞庭春渌草萋萋。...
太古
忆汪氏山亭旧游并简
薛嵎
因山为址屋无多，中有幽人衣薜萝。自撷溪毛充野腹，频敲牛角和渔歌。舟车相过情难数，姓安长留石可磨。遥想对床风雨际。一灯终夜照吟哦。...
舟车
冬兰·出林讵为晚
薛嵎
出林讵为晚，知我岁寒心。不入离骚怨，来亲冰雪吟。众芳归槁壤，独干长穷阴。为有幽人致，相看情倍深。
寒心
古淡师然公游方
薛嵎
野僧携锡别，何处度残春。天地无穷事，江湖自在身。真心齐得物，道貌异於人。昔日安禅地，深山虎亦驯。
游方
赋王九山沧浪阁
薛嵎
千年孺子吟，谁会此时心。方寸有泾渭，烟波无古今。水禽知雨候，山气爱秋深。不尽凭栏意，桡歌归故林。
沧浪
郭氏抗云楼
薛嵎
宴坐群峰表，太空无一尘。青山独往意，白首自由身。放鹤重霄阔，凭栏万木春。纷纷荆棘里，跬步谱逡巡。
凭栏
贾鹿岩·不是长江派
薛嵎
不是长江派，因何亦好吟。从知世味淡，自觉野情深。科举无名字，案头唯古今。新铭为读尽，可惜老山林。
长江
佺上人游方
薛嵎
燕鸿来去尽，萧索此时心。杖锡投何寺，风霜别故林。夜床煨叶炎，朝谷应樵音。往往长松下，看山坐独吟。
游方
秋试下有感
薛嵎
焦桐何处是知音，犹向残编惜寸阴。此日便为终隐计，青山已负十年心。梅花独对寒流洁，野鸟高飞古木深。万古红尘徒扰扰，几人头上有朝簪。...
秋试
潘南夫察院出台乡人荣其归拉余迎访因赋七言
薛嵎
囊封朝上暮身挤，谗口何如万目齐。昔谓椒兰诚择地，今知萧艾适同畦。波涛不动中流砥，风雨难瘖晦且鸡。自着渔蓑厌趋谒，晨钟欣出郭门西。...
出台
送友人之括苍
薛嵎
石门当半道，想见泊舟时。伴鹤立终日，就岩题几诗。近山秋易老，问隐地偏宜。我亦江湖去，心期尔得知。
江湖
为归云师赋野航
薛嵎
遇坎与乘流，谁能舍迹求。即空皆是境，大渡本无舟。风流随机息，乾坤任光浮。可怜迷岸者，漂荡几时休。
乾坤
天童寺·佛界似仙居
薛嵎
佛界似仙居，偻台出翠微。浙中山水最，海内衲僧归。草树有真意，禽鱼尽自机。禅房无别事，唯见白云飞。
仙居
为槐迳弟赋亦爱
薛嵎
无私天地情，物我岂殊形。此事关方寸，何人立户庭。一琴调舜曲，半壁写西铭。万虑境常适，谁能羡独醒。
半壁
郭氏遗经堂
薛嵎
校雠存手泽，肯构炯前光。际此圣明代，应无屋壁藏。半窗分雪影，九蠹避芸香。静想趋庭意，居然师友旁。
芸香
潘氏梅所·种梅营数椽
薛嵎
种梅营数椽，四壁但萧然。清带山林气，香来笔砚边。云深天向晚，人立鹤趋前。余亦岁寒者，相从恰暮年。

薛嵎的诗词名句全集
