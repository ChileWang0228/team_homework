诗人:郑樵
作品数目：55篇
朝代：宋代
诗人简介：郑樵，字渔仲，南宋兴化军莆田人，世称夹漈先生，中国宋代史学家、目录学家。郑樵生于北宋崇宁三年三月三十日，一生不应科举，刻苦力学30年，立志读遍古今书，毕生从事学术研究，在...
<<漫兴·今古去来有数>> <<涧雨·飘飘雨色乱>> <<建炎初秋不得北狞消息作>> <<村雨·荒村常寂寂>> 
<<吊采石渡头将军>> <<题溪东草堂>> <<谷城山松隐岩>> <<昭君怨·长谢椒房草>> 
<<观除夕火爆>> 

郑樵的诗词全集

插秧歌·漠漠兮水田
郑樵
漠漠兮水田，袅袅兮轻烟。
布谷啼兮人比肩，纵横兮陌阡。
纵横
涤愫·枳棘何榛榛
郑樵
枳棘何榛榛，猿狖不敢下。
芳苓何烨烨，雹霜不敢洒。
骅骝驰曲囏，举足难宽假。
所以古之人，犁锄聊自把。
宽假
涤愫·修身以为弓
郑樵
修身以为弓，矫思以为矢。
立义以为的，亦云善拟议。
呜呼彼鸿渐，进德亦犹水。
我如骂其说，木舌畅所指。
修身
涤愫·金革久不息
郑樵
金革久不息，遐方徒惮指。
谁为民请命，皇天犹未喜。
茂德自不绥，眷眷我梓里。
伤哉古王道，樵夫亦冷齿。
眷眷
夜雨·夜雨潇潇至
郑樵
夜雨潇潇至，天寒拥敝裘。
空床听幻响，独咏解深忧。
次第园蔬润，参差渔火幽。
长江风浪息，何日放舟游。
参差
漫兴·今古去来有数
郑樵
今古去来有数，乾坤阖辟无涯。
人生行云流水，处世运瓮搬柴。
流水
芗林閒居·芗林苍翠甚
郑樵
芗林苍翠甚，霁色绕各庐。
四面鸟声寂，一庭月影疏。
有山皆入坐，无日不安居。
好向墙东卧，看人献子虚。
无日
漫兴·初秋一雨新凉
郑樵
初秋一雨新凉，子夜长吟未央。
阶下花枝冷艳。堂前佛火微茫。
微茫
家园示弟槱·天下轻黄宪
郑樵
天下轻黄宪，居邻孰戴良。
暴田安足较，散绢未为狂。
失剑羞余里，还牛让古乡。
家风留不坠，少贱自翱翔。
翱翔
涧雨·飘飘雨色乱
郑樵
飘飘雨色乱，终日悮闻声。
钓客呼持笠，牧童喜啜羹。
轻香树下满，余响谷中清。
为谢登临者，枕流洗耳倾。
登临
建炎初秋不得北狞消息作
郑樵
昨夜西风到汉军，塞鸿不敢传殷勤。
几山衰草连天见，何处悲笳异地闻。
犬马有心虽许国，草茅无路可酬君。
微臣一缕申胥泪，不落秦庭落暮云。...
殷勤
村雨·荒村常寂寂
郑樵
荒村常寂寂，小雨自涓涓。
寒气侵人急，野花入目妍。
看山频当户，听鸟倍难眠。
万事萧条尽，空余日暮烟。
萧条
吊采石渡头将军
郑樵
石头城下何纷纷，将军疋马气如云。
金鼓死兮弓矢休，势失英雄不自由。
风淅淅兮月沈沈，荻花满崖江水深。
千年江水留明月，一片将军报国心。...
将军
题溪东草堂
郑樵
春融天气露微微，药草葱芽脉脉肥。
植竹旧竿从茂谢，栽桃新树忽芳菲。
天寒堂上燃柴火，日暖溪东解虱衣。
兴动便携樽到岭，人生真性莫教违。...
柴火
谷城山松隐岩
郑樵
青嶂回环画屏倚，晴窗倒入春湖水。
村村丛树绿於蓝，列列行人去如蚁。
新秧未插水田平，高低陇麦相纵横。
黄昏倦客忘归去，孤月亭亭云外生。...
纵横
昭君怨·长谢椒房草
郑樵
长谢椒房草，终为薄命身。
那教兰蕙质，翻与雪霜亲。
脸腻匀脂浅，妆残促恨颦。
故知关北夜，无分汉南春。
红泪残胡月，轻衣半洛尘。
琵琶凄切语，愁杀路傍人。...
凄切
观除夕火爆
郑樵
驹隙光阴岁已残，门门竹爆共团栾。
烧成焰焰丹砂瑰，碎尽琅琅碧玉竿。
唤转韶光新景燠，辟除恶魅旧时寒。
主人从此占佳瑞，再入为霖洒旱乾。...
旧时
题南山书堂
郑樵
一泓澄沏照人间，明月团团落古湾，
不向奔流随浪击，独持高洁伴云閒。
禅房夜静留清鉴，阆苑仙归坠碧环。
每到轩前心转逸，了无纤翳可相关。...
相关
漫兴·临水时思下钓
郑樵
临水时思下钓，闭门聊学吞膻。
一身苦乐无定，万事安危有天。
安危
漫兴·门前半亩禾苗
郑樵
门前半亩禾苗，日午翠色可描，
笑部耦耕沮溺，何劳蓑笠终朝。
禾苗
家园示弟槱·只身空后死
郑樵
只身空后死，千卷未酬恩。
不辱看来世，贪生托立言。
无家称马粪，何史世龙门。
负名今愁晚，中宵吊屈原。
龙门
家园示弟槱·谁使余为墨
郑樵
谁使余为墨，朝朝哭染丝。
猎鹰才子累，杀虚古人痴。
早信山宜面，休嫌谷可移。
日光图史满，炳烛却惊迟。
日光
家园示弟槱·学俭诚佳事
郑樵
学俭诚佳事，悭名岂足居。
写多崇厚论，读废绝交书。
结客饶倾产，破贫累卖车。
前人家训在，孙孔未全疏。
绝交
灵龟潭·泉心漱玉开心孔
郑樵
泉心漱玉开心孔，山色挼蓝熨眼花。
著手摩娑溪上石，他年来访汝为家。
开心
过桃花洞田家留饮
郑樵
偶促沼渚过山家。灼灼桃花噪暮鸦。
是处竹篱环草屋，人间鸡黍话桑麻。
抱琴静听涛声急，对酒閒观月色奢。
可笑南阳刘子骥，欲寻风土滞京华。...
月色
采茶行·春山晓露洗新碧
郑樵
春山晓露洗新碧，宿鸟倦飞啼石壁。
手携桃杖歌行役，鸟道纡回惬所适。
千树朦胧半含白，峰峦高低如几席。
我生偃蹇耽幽僻，拨草驱烟频蹑屐。
采采前山慎所择，紫芽嫩绿敢轻掷。
龙团...
往昔
百丈山·叠嶂联屏飞远近
郑樵
叠嶂联屏飞远近，风情物色有余涯。
回头四顾东西地，多少砺山庄帝家。
山庄
漫兴·花下閒倾浊酒
郑樵
花下閒倾浊酒，人前莫道清贫。
残生全无奢愿，岁月徙倚竹筠。
岁月
漫兴·空山无人坚卧
郑樵
空山无人坚卧，冷灶有饭晚餐。
安得原宪与语，雪霜不受天寒。
漫兴·壶山八面苍翠
郑樵
壶山八面苍翠，兰水一泓涟漪。
容我放歌问渡，凭谁拄杖支颐。
苍翠
晨雨·东方斜未彻
郑樵
东方斜未彻，暝色淡初分。
宿鸟林中噪，凄风叶上闻。
钟鸣催过雨，星落避行云。
独立草堂内，涓涓群动纷。
独立
福宁州蓝溪寺前蒙井
郑樵
静涵空碧色，泻自翠微巅。
品题当第一，不让慧山泉。
品题
东山采药·一掬金丹向晚风
郑樵
一掬金丹向晚风，山前草木尽龙宫。
诗书便是神仙味，更笑行冲问药笼。
神仙
涤愫·嗟余本固陋
郑樵
嗟余本固陋，湛身入花渚。
未制芙蓉裳，已习离骚语。
绰约虽多姿，涕零何如雨。
季夏遭繁霜，天寒不可御。
涕零
涤愫·贤者不饱食
郑樵
贤者不饱食，何为仕与农。
圣人诡时，何为世所宗。
显晦既有因，盛衰亦偶逢。
先秋而后春，俄顷自雍容。
雍容
涤愫·德行尊颜闵
郑樵
德行尊颜闵，股肱卑萧曹。
明哲知寝伏，文章亦戏髦。
纵彼攀龙鳞，何如棹小舠。
人生一世间，慎勿轻自豪。
自豪
涤愫·潜天以不策
郑樵
潜天以不策，潜心以不手。
天人既和同，飞潜均不朽。
吾生既病劳，未敢轻俯首。
久幽不改操，旦夕谋杯酒。
岷峨自沉冥，丘壑难为后。...
旦夕
题夹漈草堂
郑樵
堂后施柴堂上烧，柴门终日似无聊。
蓼虫不解知辛苦，松鹤何能慰寂寥。
述作还惊心力尽，吟哦早觉鬓毛雕。
布衣蔬食随天性，休讶巢由不见尧。...
吟哦
题夹漈草堂·堂后青松百尺长
郑樵
堂后青松百尺长，堂前流水日汤汤。
西窗尽是农桑域，北牖无非花葛乡。
罢去精神浑冉冉，看来几案尚穰穰。
不知此物何时了，待看临流自在狂。...
穰穰
昭君解·巫山能雨亦能云
郑樵
巫山能雨亦能云，宫丽三千杳不闻。
延寿若为公道笔，后人谁识一昭君。
公道
饷馌歌·提筐兮阡陌
郑樵
提筐兮阡陌，花红兮衣白，
步迟迟兮心迫迫。行至止兮嗟于役，
低声相劳兮日其夕。
花红
湘妃怨·黄埃游辇毂
郑樵
黄埃游辇毂，翳日冷旌旗。
龙去攀髯远，鸾孤对影微。
魂沉江缥渺，泪染竹依稀。
枯树空千载，寒松已十围。
芦花深月色，燐火剧萤飞。
横笛潇湘暮，哀猿何处归。...
芦花
送芹斋·千载清风去不留
郑樵
千载清风去不留，何人能伴赤松游。
乞骸直到骸归日，告老须临老尽头。
元亮园田何处有，向平昏嫁几时休。
湖州别驾发深省，挂却朝冠便自由。...
园田
漫兴·野鸟日啼户外
郑樵
野鸟日啼户外，凉风时入帘间。
老夫梦后欹枕，稚子病中解颜。
老夫
漫兴·陋巷颜回早死
郑樵
陋巷颜回早死，柴桑陶令长生。
达观千载儿戏，厌见一时利名。
儿戏
家园示弟槱·佻达凭豪族
郑樵
佻达凭豪族，疏狂自克家。
看人呼狗窦，纵我泛渔槎。
凿穴安蜂豕，穿篱避管笳。
如能痴胜黠，寒食贺骝骅。
寒食
家园示弟槱·读书经百卷
郑樵
读书经百卷，见影岂须惊。
中夜山精笑，寒灯草魅争。
脱冠神采足，掷樏眼光明。
面壁吾常事，庵题天耐名。
眼光
家园示弟槱·每恨纨绮子
郑樵
每恨纨绮子，交游半博徒。
弃家寻有道，舍命事名儒。
风雅非难及，今人贵与殊。
夜深何所嘱，嘱汝似狂夫。
非难
家园示弟槱·竹床读史惯
郑樵
竹床读史惯，土锉勿粘尘。
洒扫王维德，浇锄郭太仁。
使才看著屐，有道验时薪。
小物汝知谨，同心作古人。
同心
涤愫·八荒有礼乐
郑樵
八荒有礼乐，涂民以耳目。
五政不得加，七赋不能育。
古今贵天常，最厌彼婴犊。
嗟哉生不辰，沾顶滋觳觫。

郑樵的诗词名句全集
