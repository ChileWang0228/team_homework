诗人:傅光宅
作品数目：4篇
朝代：明代
诗人简介：傅光宅，字伯俊，别号金沙居士。傅光宅的父亲傅学易，号肖岩公，嘉靖年间曾参加科举考试，而以后因傅光宅而累赠中宪大夫，重庆府知府。人称为中宪公。傅光宅四岁诵诗，十六岁就...
<<春日花下有感>> <<秋日逆旅送友人>> <<寄施以端>> <<岳阳楼·巴陵城上岳阳楼>> 


傅光宅的诗词全集

春日花下有感
傅光宅
江月江烟望白门，春风春雨自黄昏。
年年杨柳无消息，夜夜梨花有梦魂。
苏小香车松下路，莫愁芳树水边村。
缄情欲寄双飞燕，肠断回文是泪痕。...
泪痕
秋日逆旅送友人
傅光宅
七泽波涛险，三边道路穷。
同悲迹类梗，独咏首如蓬。
晚色平芜外，秋声落木中。
毋将衰飒泪，临别洒西风。
临别
寄施以端
傅光宅
桃花点点山中雨，杨柳青青水面丝。
春色恼人牵别恨，锦笺乘兴写相思。
小窗鹦鹉呼春梦，芳树提壶促醉期。
惆怅百年今已半，花前时复玉樽随。...
惆怅
岳阳楼·巴陵城上岳阳楼
傅光宅
巴陵城上岳阳楼，楼外长江日夜流。
残雨数峰衡岳晓，暮云孤树洞庭秋。
仙人夜奏沙边笛，估客春移树杪舟。
十二危阑闲极目，满汀杨柳不胜愁。...

傅光宅的诗词名句全集
