诗人:黄镇成
作品数目：3篇
朝代：元代
诗人简介：黄镇成（1287-1362）字元镇，号存存子、紫云山人、秋声子、学斋先生等。邵武人，元代山水田园诗人，与黄清老被后人并称为诗人二黄。初屡荐不就，遍游楚汉齐鲁燕赵等地，后授江...
<<铅山早行>> <<舟过石门梁安峡>> <<东阳道上>> 

黄镇成的诗词全集

舟过石门梁安峡
黄镇成
书画船头载酒回，沧洲斜日隔风埃。
一双白鸟背人去，无数青山似马来。
天际雨帆梁峡出，水心云寺石门开。
同游有客如高李，授简惟惭赋岘台。...
石门
铅山早行
黄镇成
早起辞林馆，邻鸡已再嗥。
月弦当户直，斗柄插山高。
细湿侵藜杖，轻寒袭布袍。
前趋东日上，五色动云涛。
五色
东阳道上
黄镇成
山谷苍烟薄，穿林白日斜。
崖崩迂客路，木落见人家。
野碓喧春水，山桥枕浅沙。
前村乌桕熟，疑是早梅花。

黄镇成的诗词名句全集
