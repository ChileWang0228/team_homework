诗人:陶安
作品数目：56篇
朝代：明代
诗人简介：陶安（1315年-1368年）字主敬，当涂（今属安徽）人。少敏悟，博涉经史，尤长于《易》，对明朝建国之初的典章制度建设有重要贡献。生于元仁宗延祐二年，卒于明太祖洪武癸卯年，年五十...
<<梦觉·梦觉山雨来>> <<秦友谅元帅邀饮>> <<当门小山>> <<自大关至小关>> 
<<送人赴幕职>> <<寄钱彦良>> <<寄潘章甫>> <<送程子厚还新安>> 
<<秋风辞送梁生>> 

陶安的诗词全集

秦友谅元帅邀饮
陶安
戎帅忽踵门，拱手向我语。
儿从金陵来，江船载酒脯。
请公饮一觞，陪坐无杂侣。
但有守镇官，新晴共鸡黍。
老夫慨然诺，策杖至其户。
盘飧已罗列，爵行闻乐府。
不意寂寞滨，乃有此樽俎。...
乐府
梦觉·梦觉山雨来
陶安
梦觉山雨来，万点击虚瓦。
泠泠玉磬音，隳我羁枕下。
回飙撼松涛，曲奏迭高雅。
此身卧钧天，傲睨洞庭野。
造物慰孤寂，作意为陶写。
残夜破幽阒，心耳俱洒洒。
清吟答洪调，勿谓和者寡。...
造物
龟头山·我闻龟头山
陶安
我闻龟头山，乃在麻城县。
东离八十里，高峻远先见。
伸<宁页>向南行，欲桥仍俯颤。
巨吻谽谺张，穹脊坼绞现。
锐峰尾突扬，垂陇足深浅。
戴石被介甲，嘘云零雨霰。
仿佛洛书出，峍兀海鳌...
日光
悼故妻喻氏
陶安
世治寿为福，唯恐不百年。
天下兵兴时，病中福亦全。
行年四十七，伏枕竟不痊。
非夭亦非寿，正命赋自天。
夙昔性婉娩，志操仍泠然。
父兄富田宅，姑妹丰货钱。
嫁为贫士妻，殆类少君贤。...
石城
腊八日发桐城
陶安
邑人生怅怏，送别郭东门。
冻木知春早，晴风卷雾昏。
石桥分古道，野烧露新痕。
行处山农说，留声到子孙。
送别
自大关至小关
陶安
山径多盘折，无劳怨苦辛。
深岩不见日，冻雪几经旬。
衣薄肌生栗，轮驰眼翳尘。
想应慈母意，日日望行人。
自大
寄钱彦良
陶安
离群忆乡里，知子历艰难。
博士官三考，空斋食一簟。
江风吹鬓湿，竹雪照衣寒。
清气相酬酢，新诗正耐看。
新诗
寄潘章甫
陶安
每怀文学掾，绝类玉堂仙。
家有双峰记，书经五世传。
风摇秋案烛，露洗晓池莲。
古巷存庐舍，无时不诵弦。
庐舍
送程子厚还新安
陶安
於穆苍灵运，元化无始终。
垂象炳躔逡，积闰成岁功。
茫茫万古余，坐致理则同。
清台窥玉管，缇帷侯律筒。
教筵分列郡，设官效儒宫。
新安万山深，闭户象数攻。
青袍客江上，宾友蔼文风。...
占星
秋风辞送梁生
陶安
凉飙荡平野，远送宾鸿翔。
萧萧西北来，草木忽变黄。
不惜草木衰，寒入客子裳。
晓窗凋鬓影，夜堂摇烛光。
值此素节宴，令人怀故乡。
援琴赋将归，苦雨菊有芳。
盼望扫积阴，下土见太阳。...
苦雨
五月旦日与黄仲珍雷景阳酌于维扬抵暮出城晓
陶安
荡舟竹西闻好歌，飘如仙槎泛银河。
青楼傍市卷朱箔，舞裾绿皱如春波。
香消红药采鸾去，其如青镜寂寞何。
金盘露清笋牙白，小住半日非蹉跎。
雪乳泉甘醒午醉，琼花雾散与客过。
吹箫...
司马
晚晴·江上秋阴薄
陶安
江上秋阴薄，晚风生树颠。
高尘卷苍霭，归鸟度青天。
牧马平芜野，捕鱼斜日船。
千村新稻熟，茅屋起炊烟。
茅屋
纵步·傍市人家聚
陶安
傍市人家聚，濒江草径遥。
燕寻曾到屋，鱼候未来潮。
访友聊乘兴，扶筇直过桥。
晚峰烟外见，重叠翠如浇。
乘兴
湖乡·淝水新无警
陶安
淝水新无警，湖乡颇有年。
稻田驱夜豕，莲荡捕秋鳊。
逻卒黄茅戍，归人白板船。
数家依绿树，斜日照炊烟。
日照
寄呈从兄松云翁
陶安
别兄二载久，介寿六旬余。
清健如强日，萧闲守故居。
薄田供伏腊，稚子业诗书。
小弟亦垂老，还思到里闾。
小弟
秋夜·青灯对无语
陶安
青灯对无语，白月逶虚棂。
乍冷壁虫响，向风山叶零。
更长无久睡，意到索遗经。
心境有余寂，秋声自厌听。
心境
人生·人生在天地
陶安
人生在天地，随寓即为家。
着处燕营垒，行踪鹤印沙。
征衫沾野露，旧隐笑溪花。
还胜阳山令，篁茅障海涯。
阳山
晚宿官段
陶安
村野人新聚，经营晚未闲。
鱼梁箔如栅，网户屋依山。
鹅鸭喧篱落，蒹葭蔽水湾。
舟中不堪卧，借榻叩林关。
篱落
即景·白沙如雪撒平地
陶安
白沙如雪撒平地，黑树带烟明远鸥。
岸峻江低人去速，山头一尺走随舟。
山头
当门小山
陶安
山脚踏墙头，全身尽呈露。
殆类知己人，豁达吐心腑。
秀色排闼入，意多默无语。
晚来白雾起，对面不得睹。
夜坐虚檐下，惆怅失佳侣。
晓翠忽舒颜，为尔早开户。...
对面
送人赴幕职
陶安
浙西第一县，幕下总诸曹。
兴逐云山远，心忘案牍劳。
写诗嘲月兔，呼酒擘霜螯。
应有安民策，方知赞画高。
案牍
江色·竹屋晨启关
陶安
竹屋晨启关，江色直飞入。
空碧压几案，阴阴四壁湿。
玻璃作天地，泠然手可挹。
万象随升降，元气动呼吸。
临岸步观涨，石阶没千级。
岷巴与湘汉，众水大会集。
合流东北去，海水亦起立。...
东北
病后·饮水味吾易
陶安
饮水味吾易，秋江亦让清。
寒初身欲蛰，病后发重生。
乞米亲书帖，淹菹未满罂。
高天风露洁，庭菊晚含英。
饮水
九日登高翠微亭分韵得满字
陶安
山川甚雄丽，积雨为磨浣。
天开秋气清，游娱共萧散。
石径接巉岩，兴到行不懒。
微霜护新晴，杲日送余暖。
层岭蹑高寒，境胜世所罕。
苍茫四无极，自恨目力短。
危亭基藓残，麋鹿荒町疃。...
重九
癸卯闰三月十九日奉旨代祠宝公遇环中子于山
陶安
不出圆悟关，已入清净境。
长松闭虚岩，阒坐吊孤影。
我行宝珠林，闻君万缘屏。
意将叩玄奥，未敢辄呼警。
童子倚马睡，侍卒息驰骋。
飞亭揽空翠，木末潮万顷。
茕然忽我即，握手语高岭。...
山水
至正戊子下第南归与同贡黄章仲珍雷燧景阳同
陶安
凤城酒美燕姬歌，禁花红飘金水河。
雨香翠岛春昼暖，鱼龙陆海扬风波。
天门咫尺到不得，奈此飙摧云翼何。
时乎未至应有待，壮年不必伤蹉跎。
君看松柏成大材，历岁雪霜谁见过。
拂衣...
眺望
秦淮寓舍
陶安
官久忘羁思，门幽类隐居。
牺图天地象，鲋壁帝王书。
秋径霜前菊，朝盘雨后蔬。
西风吹短鬓，归梦雁来初。
西风
自效·出入兵戎里
陶安
出入兵戎里，挥毫代执戈。
病余身易老，日短事偏多。
山月出青霭，江风生白波。
心专图报效，才薄愧蹉跎。
蹉跎
次安庆·年余罢争战
陶安
年余罢争战，地美类承平。
茅屋添新户，江流绕旧城。
关津遮道问，将帅出郊迎。
天晚烟波阔，催行月未明。
烟波
泊巴河·兰溪行过后
陶安
兰溪行过后，迤逦到巴河。
江狭无矶险，沙平有港多。
邻舟同永夜，渔火照寒波。
独惜年华晏，其如道远何。
渔火
晚至武昌
陶安
行至二十日，来临鹦鹉洲。
环城屯虎旅，伐鼓卫龙舟。
新月羞初夜，寒云黯一楼。
波间灯影密，稳泊且无忧。
新月
黄冈寓所
陶安
雾雨一城暗，梨花三月天。
空梁春蚁堕，疏壁暮蚊穿。
草密藏枯井，苔荒蚀断砖。
开门山色好，飞翠落吟笺。
开门
郡寓偶成
陶安
江月箫声远，城春竹色斑。
天文鹑尾次，地险虎头关。
绾绶此为郡，结茅先对山。
雨晴闻布谷，斗草未能闲。
布谷
雨过·雨过山添色
陶安
雨过山添色，推窗翠扑衣。
袂随新水长，蝶趁落花飞。
江近檐头挂，春从客里归。
沙干聊可步，倚杖绿阴肥。
追闷·数日情怀恶
陶安
数日情怀恶，连宵风雨多。
忧来成展转，事至罢吟哦。
园树肥椒子，烟丛长薜萝。
一春不对镜，正恐鬓丝皤。
风雨
遣兴·鹄立疏晨仗
陶安
鹄立疏晨仗，蜂喧聚晚衙。
寓居多泽水，吾分合渔槎。
未病常储药，无眠减啜茶。
从人笑潘岳，垂老更栽花。
寓居
九月朔得阿晟所寄药物
陶安
人自金陵至，儿封药物来。
家书千里达，旅况一时开。
病想丹砂鼎，缘慳玉露杯。
喜看菹醢列，乡味出瓶罍。
丹砂
九月七日雨
陶安
两月晴明久，昨宵风雨声。
寒催秋色老，病怯袷衣轻。
故垒低云黑，荒衢湿蔓萦。
重阳时节近，客里助凄清。
低云
夜永·山深无刻漏
陶安
山深无刻漏，夜永不知更。
窗白只疑旦，月斜犹未明。
离人江北住，华发枕间生。
孤馆此怀寂，断鸿何处声。
华发
雨馆偶成
陶安
山中三日雨，榻上一毡寒。
野暝云吞树，溪回雪舞湍。
孤飞迷白鸟，数点淡苍峦。
闭户空林下，萧条意强宽。
萧条
泊松山湖
陶安
风逆湖波涌，维舟傍浅沙。
松山双石褵，茅舍几人家。
霜树明丹叶，寒蔬长绿芽。
客乡今夜月，伴我宿芦花。
芦花
发松山湖
陶安
朝雨止还作，征人去复留。
轻云微放日，近午始行舟。
双岛烟波绕，重湖昼夜流。
白鸥飞意，扰扰见渠羞。
昼夜
岁暮即事
陶安
慰藉情怀腊酒香，光阴背我去堂堂。
驿梅初破两三蕊，官历惟余五六行。
断送残年多雨雪，逢迎老境是星霜。
街衢击鼓驱傩出，却喜邦民共乐康。...
逢迎
述寓·夙志慕前矩
陶安
夙志慕前矩，琴趣愧难续。
弃米曾赋归，云何效奔逐。
慈亲日向老，无以报鞠育。
明经不取士，奉养心未足。
携家客秦淮，苍苔蔽荒屋。
年丰公廪虚，半载不沾禄。
妻子乐我贫，朝夕共釭粥。...
朝夕
送僧芳兰谷住持明招寺
陶安
幽兰之生在深谷，讵以无人而不芳。
钵盂朝采坠露饮，青莲檐葡停馨香。
谷中空明若圆镜，须弥环海日月光。
傲睨天台高郁苍，五百痴衲岩穴藏。
小乘留恋不死乡，何缘比肩大法王。
后代...
经济
送人赴浙东
陶安
处俭爱齑淡，嗜经如柘甜。
香煤浮砚沼，短烛照书帘。
鮚岸涨春水，潮沃夜蟾。
十年交谊厚，两地别怀添。
烛照
闻上江消息
陶安
义旗西指鄂，不战沛仁恩。
拓地荆襄汉，降王祖子孙。
米盐通泽国，图籍会辕门。
全据长江险，京陵势愈尊。
图籍
闻上江消息·归义诸文武
陶安
归义诸文武，随军到里闾。
城池今异代，妻子复同居。
全国兵家尚，安民治体初。
英雄平海宇，仁厚是权舆。
英雄
寄丰叔良
陶安
见说郊居好，行吟野趣多。
溪鱼罾上活，山鸟酒边歌。
雪屋炊红米，秋江老翠蛾。
几回时序换，奈此别离何。
别离
寄丰叔良·阿咸九月到
陶安
阿咸九月到，寄我尺书看。
尽日不释手，空江频倚栏。
乡山微雨外，客梦一窗寒。
遥想林泉胜，无忧寝食安。

陶安的诗词名句全集
