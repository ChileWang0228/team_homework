诗人:喻坦之
作品数目：17篇
朝代：唐代
诗人简介：喻坦之，晚唐诗人，名列咸通十哲。唐懿宗咸通年间屡试不中，后久居长安，与建州刺史李频为友，今存诗十八首，见于》卷七百一十三，事迹见于《唐才子传》。（约公元八七四年前后在...
<<送友人游东川>> <<题耿处士林亭>> <<和范秘书宿省中作>> <<陈情献中丞>> 
<<大梁送友人东游>> <<留别友人书斋>> <<题樟亭驿楼>> <<灞上逢故人>> 
<<送友人游蜀·为儒早得名>> 

喻坦之的诗词全集

送友人游东川
喻坦之
食尽须分散，将行几愿留。春兼三月闰，人拟半年游。
风俗同吴地，山川拥梓州。思君登栈道，猿啸始应愁。
栈道
题耿处士林亭
喻坦之
身向闲中老，生涯本豁然。草堂山水下，渔艇鸟花边。
窥井猿兼鹿，啼林鸟杂蝉。何时人事了，依此亦高眠。
生涯
和范秘书宿省中作
喻坦之
清省宜寒夜，仙才称独吟。钟来宫转漏，月过阁移阴。
鹤避灯前尽，芸高幄外深。想知因此兴，暂动忆山心。
秘书
陈情献中丞
喻坦之
孤拙竟何营，徒希折桂名。始终谁肯荐，得失自难明。
贡乏雄文献，归无瘠土耕。沧江长发梦，紫陌久惭行。
意纵求知切，才惟惧鉴精。五言非琢玉，十载看迁莺。
取进心甘钝，伤嗟骨每惊。尘...
顾盼
大梁送友人东游
喻坦之
自古东西路，舟车此地分。河声梁苑夜，草色楚田曛。
雁已多南去，蝉犹在此闻。圣朝无谏猎，何计谒明君。
舟车
留别友人书斋
喻坦之

相见不相睽，一留日已西。轩凉庭木大，巷僻鸟巢低。
背俗修琴谱，思家话药畦。卜邻期太华，同上上方梯。

书斋
题樟亭驿楼
喻坦之
危槛倚山城，风帆槛外行。日生沧海赤，潮落浙江清。
秋晚遥峰出，沙干细草平。西陵烟树色，长见伍员情。
山城
灞上逢故人
喻坦之
花落杏园枝，驱车问路岐。人情谁可会，身事自堪疑。
岳雨狂雷送，溪槎涨水吹。家山如此景，几处不相随。
驱车
送友人游蜀·为儒早得名
喻坦之
为儒早得名，为客不忧程。春尽离丹阙，花繁到锦城。
雪消巴水涨，日上剑关明。预想回来树，秋蝉已数声。
预想
商于逢友人
喻坦之
行役何时了，年年骨肉分。春风来汉棹，雪路入商云。
水险溪难定，林寒鸟异群。相逢聊坐石，啼狖语中闻。
相逢
发浙江·岛屿遍含烟
喻坦之
岛屿遍含烟，烟中济大川。山城犹转漏，沙浦已摇船。
海曙霞浮日，江遥水合天。此时空阔思，翻想涉穷边。
水合
晚泊盱眙
喻坦之
广苇夹深流，萧萧到海秋。宿船横月浦，惊鸟绕霜洲。
云湿淮南树，笳清泗水楼。徒悬乡国思，羁迹尚东游。
泗水
归江南·归日值江春
喻坦之
归日值江春，看花过楚津。草晴虫网遍，沙晓浪痕新。
莲叶初浮水，鸥雏已狎人。渔心惭未遂，空厌路岐尘。
浮水
代北言怀
喻坦之
困马榆关北，那堪落景催。路行沙不绝，风与雪兼来。
草得春犹白，鸿侵夏始回。行人莫远入，戍角有余哀。
春游曲江
喻坦之
误入杏花尘，晴江一看春。菰蒲虽似越，骨肉且非秦。
曲岸藏翘鹭，垂杨拂跃鳞。徒怜汀草色，未是醉眠人。
杏花
寄华阴姚少府
喻坦之
泰华当公署，为官兴可知。砚和青霭冻，帘对白云垂。
峻掌光浮日，危莲影入池。料于三考内，应惜德音移。
公署
晚泊富春寄友人
喻坦之
江钟寒夕微，江鸟望巢飞。木落山城出，潮生海棹归。
独吟霜岛月，谁寄雪天衣。此别三千里，关西信更稀。

喻坦之的诗词名句全集
