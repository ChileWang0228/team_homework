诗人:赵子潚
作品数目：12篇
朝代：宋代
诗人简介：赵子潚（1101-1166）字清卿，秦康惠王后，孝靖公令奥之子也。七岁而孤，家贫力学。登宣和中进士第。调真州刑曹掾，与守争狱事，解官去。改衢州推官。胡唐老奇其才，任之。属时多...
<<宰余姚道咏上虞山水>> <<咏上虞·山自南来崇地位>> <<早朝·门门阊阖早春初>> <<早朝·文德辉煌宝炬然>> 
<<早朝·龙德当阳开泰运>> <<早朝·仰荷天恩雨露同>> <<早朝·凰阙钟声曙色开>> <<早朝·北面高呼拜冕旒>> 
<<早朝·一天星斗灿晴霄>> 

赵子潚的诗词全集

早朝·凰阙钟声曙色开
赵子潚
凰阙钟声曙色开，香飘瑞气霭蓬莱。
侍臣鹄立班初合，齐进龙墀万寿杯。
曙色
咏上虞·山自南来崇地位
赵子潚
山自南来崇地位，水从东去泳江流。
徘徊四顾情何限，直欲於中构小楼。
徘徊
早朝·廿载承恩侍九重
赵子潚
廿载承恩侍九重，泰阶玉烛喜遭逢。
嘉禾瑞协当年兆，伫看远夷贡献同。
嘉禾
早朝·壮时瞻仰近龙颜
赵子潚
壮时瞻仰近龙颜，老尚簪缨侍从班。
恋阙敢辞筋力倦，铭心刻骨更输丹。
瞻仰
宰余姚道咏上虞山水
赵子潚
重华遗泽在东州，景物留奇聚胜游。
翠湿金罍山独秀，碧环玉带水交流。
景物
早朝·门门阊阖早春初
赵子潚
门门阊阖早春初，恭构龙飞御太虚。
圣德巍巍隆誉望，坐令四海诵唐虞。
巍巍
早朝·文德辉煌宝炬然
赵子潚
文德辉煌宝炬然，侍臣身染御炉烟。
丹心一点惟怀报，愿祝皇图亿万年。
亿万
早朝·龙德当阳开泰运
赵子潚
龙德当阳开泰运，凰楼南面御阶平。
恩波浩荡宽如海，八彩重瞳仰圣明。
浩荡
早朝·仰荷天恩雨露同
赵子潚
仰荷天恩雨露同，涓埃无地答宸衷。
侍朝惟秉忠和孝，遥见炉香上九重。
雨露
早朝·北面高呼拜冕旒
赵子潚
北面高呼拜冕旒，星垂华渚彩虹浮。
春风满泛蒲萄酒，喜溢讴声遍九州。
蒲萄
早朝·一天星斗灿晴霄
赵子潚
一天星斗灿晴霄，香爇沉檀瑞霭飘。
环佩趋朝天阙晓，五云重睹凰仪韶。
星斗
早朝·象笏罗袍间绣衣
赵子潚
象笏罗袍间绣衣，斑斓五采绚朝晖。
退朝擎出龙香篆，知是丹枫拜赐归。

赵子潚的诗词名句全集
