诗人:顾梦游
作品数目：7篇
朝代：清代
诗人简介：顾梦游（1599～1660）明末清初诗人。字与治，江宁（今江苏南江）人，一说吴江（今江苏苏州）人，明副使顾英玉曾孙。崇祯十五年岁贡生。平生任侠好义，喜交结四方名士贤豪，入清以遗民终老...
<<乙酉除夕>> <<腊八日水草庵即事>> <<同安道中见红叶时冬深矣有怀今度>> <<送祖心还岭南>> 
<<送一灵师之辽阳兼柬剩公>> <<访邹满字溪上>> <<送邢孟贞还石臼>> 

顾梦游的诗词全集

乙酉除夕
顾梦游
青萤灯火不成欢，薄醉微吟强自宽。
何意有家还卒岁？久知无地可垂竿。
壮心真共残更尽，泪眼重将旧历看。
同学少年休问讯，野人今已掷儒冠。...
泪眼
送一灵师之辽阳兼柬剩公
顾梦游
无物可为寄，持书泪满襟。
一生千古恨，万里十年心。
及见悲何语，重逢乐岂任？
别来空老去，法乳负深恩。
无物
腊八日水草庵即事
顾梦游
清水塘边血作磷，正阳门外马生尘。
只应水月无新恨，且喜云山来故人。
晴腊无如今日好，闲游同是再生身。
自伤白发空流浪，一瓣香消泪满巾。...
再生
同安道中见红叶时冬深矣有怀今度
顾梦游
望望苍山登复登，梅村桕坞一层层。
如春天气忘归客，忽乱乡心到孝陵。
春天
送祖心还岭南
顾梦游
一春风雨愁中去，春去还添送别愁。
心事两年同下泪，莺声旧日独凭楼。
舟车已断寻前路，城郭重归失旧游。
只恐经台也荒草，吾庐何不且淹留。...
城郭
访邹满字溪上
顾梦游
言寻居士家，薄暮清溪道。
荒原鸟独飞，寒木云相抱。
入室闻疏钟，开门见秋潦。
落叶坐来多，清风时一扫。
开门
送邢孟贞还石臼
顾梦游
月当分手夜，分外冷高秋。
虫响坐来歇，林风相与幽。
到家收晚稻，携子上湖舟。
莫恋衡门好，迟君上酒楼。

顾梦游的诗词名句全集
