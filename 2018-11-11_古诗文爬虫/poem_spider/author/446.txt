诗人:郑良士
作品数目：18篇
朝代：唐代
诗人简介：郑良士(856～930年)，初名昌士，字君梦，福建仙游县孝仁里郑宅（今赖店镇圣泉村）人。唐大中十年(856年)生。唐昭宗景福二年（893）献诗五百首给朝廷，受昭宗李烨赏识，授国子监四门博...
<<题妓莱儿壁>> <<游九鲤湖·仄径倾崖不可通>> <<寄富洋院禅者>> <<赠翁承赞漆林书堂诗>> 
<<题兴化高田院桥亭>> <<和三乡诗·惆怅残花怨暮春>> <<秋入关·河上微风来>> <<咏手·妆成皓腕洗凝脂>> 
<<咏手·捻玉搓琼软复圆>> 

郑良士的诗词全集

和三乡诗·兰蕙芬香见玉姿
郑良士
兰蕙芬香见玉姿，路傍花笑景迟迟。
苎萝山下无穷意，并在三乡惜别时。
无穷
和三乡诗·惆怅残花怨暮春
郑良士
惆怅残花怨暮春，孤鸾舞镜倍伤神。
清词好个干人事，疑是文姬第二身。
暮春
和三乡诗·洛川依旧好风光
郑良士
洛川依旧好风光，莲帐无因见女郎。
云雨散来音信断，此生遗恨寄三乡。
音信
和三乡诗·会稽王谢两风流
郑良士
会稽王谢两风流，王子沉沦谢女愁。
归思若随文字在，路傍空为感千秋。
文字
题妓莱儿壁
郑良士
鱼钥兽环斜掩门，萋萋芳草忆王孙。醉凭青琐窥韩寿，
闲掷金梭恼谢鲲。不夜珠光连玉匣，辟寒钗影落瑶尊。
欲知肠断相思处，役尽江淹别后魂。...
肠断
游九鲤湖·仄径倾崖不可通
郑良士
仄径倾崖不可通，湖岚林霭共溟蒙。九溪瀑影飞花外，
万树春声细雨中。覆石云闲丹灶冷，采芝人去洞门空。
我来不乞邯郸梦，取醉聊乘郑国风。...
国风
题兴化高田院桥亭
郑良士
到此溪亭上，浮生始觉非。野僧还惜别，游客亦忘归。
月满千岩静，风清一磬微。何时脱尘役，杖履愿相依。
相依
咏手·捻玉搓琼软复圆
郑良士
捻玉搓琼软复圆，绿窗谁见上琴弦。慢笼彩笔闲书字，
斜指瑶阶笑打钱。炉面试香添麝炷，舌头轻点贴金钿。
象床珍簟宫棋处，拈定文楸占角边。...
复圆
和三乡诗·女几山前岚气低
郑良士
女几山前岚气低，佳人留恨此中题。
不知云雨归何处，空使王孙见即迷。
云雨
和三乡诗·南北千山与万山
郑良士
南北千山与万山，轩车谁不思乡关。
独留芳翰悲前迹，陌上恐伤桃李颜。
桃李
寄富洋院禅者
郑良士
画破青山路一条，走鞭飞盖去何遥。碍天岩树春先冷，
锁院溪云昼不销。霅上茗芽因客煮，海南沉屑为斋烧。
谁能学得空门士，冷却心灰守寂寥。...
海南
赠翁承赞漆林书堂诗
郑良士
轺车故国世应稀，昔日书堂二纪归。手植松筠同茂盛，
身荣金紫倍光辉。入门邻里喧迎接，列坐儿童见等威。
却对芸窗勤苦处，举头全是锦为衣。...
儿童
秋入关·河上微风来
郑良士
河上微风来，关头树初湿。
今朝关城吏，又见孤客入。
上国谁与期，西来徒自急。
今朝
咏手·妆成皓腕洗凝脂
郑良士
妆成皓腕洗凝脂，背接红巾掬水时。薄雾袖中拈玉斝，
斜阳屏上捻青丝。唤人急拍临前槛，摘杏高揎近曲池。
好是琵琶弦畔见，细圆无节玉参差。...
参差
和三乡诗·浣纱游女出关东
郑良士
浣纱游女出关东，旧迹新词一梦中。
槐陌柳亭何限事，年年回首向春风。
春风
和三乡诗·来时欢笑去时哀
郑良士
来时欢笑去时哀，家国迢迢向越台。
待写百年幽思尽，故宫流水莫相催。
百年
和三乡诗·红粉萧娘手自题
郑良士
红粉萧娘手自题，分明幽怨发云闺。
不应更学文君去，泣向残花归剡溪。
分明
和三乡诗·无姓无名越水滨
郑良士
无姓无名越水滨，芳词空怨路傍人。
莫教才子偏惆怅，宋玉东家是旧邻。

郑良士的诗词名句全集
