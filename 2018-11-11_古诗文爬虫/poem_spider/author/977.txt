诗人:黄省曾
作品数目：24篇
朝代：明代
诗人简介：黄省曾（1490-1540）明代学者。字勉之，号五岳山人，黄鲁曾之弟。吴县（今江苏苏州）人，先世为河南汝宁人。生于弘治丙辰年，殁于嘉靖丙午年，年五十一。嘉靖十年（1531）以《春秋》乡...
<<置酒高堂上>> <<虎丘雨集>> <<黄家集夜思>> <<石湖伤王履吉>> 
<<榻上·短榻吟还可>> <<泗洲寺·化塔晓言攀>> <<虎丘咏·芙蓉近倚阖闾城>> <<何以问遗君>> 
<<江南曲·荷叶何田田>> 

黄省曾的诗词全集

虎丘咏·芙蓉近倚阖闾城
黄省曾
芙蓉近倚阖闾城，眺阁觞楼逐势成。
珠寺翻为歌舞地，青山尽是绮罗情。
岩花吐学红妆丽，谷鸟啼兼凤管声。
十里垂杨芳草岸，四时常映彩舟行。...
红妆
洪武宫词·君王新拱虎龙都
黄省曾
君王新拱虎龙都，万户千门天上图。
不似六朝繁粉黛，内宫聊选备承呼。
粉黛
置酒高堂上
黄省曾
釂鼓及兰辰，鸣俦款契宾。
缛云生意藻，芳醴动颜春。
烛华迟昼短，声妙夺歌新。
莫令青岁歇，庭内咏他人。
生意
虎丘雨集
黄省曾
暮雨过前溪，春云四野低。
望开山更合，看出树重迷。
池外花交吐，岩间鸟半栖。
烟芜千里色，弥使客心凄。
四野
黄家集夜思
黄省曾
窈窕大河阴，宵舟转曲浔。
星骖如客影，波箭学归心。
梦积俱缘想，愁来若解寻。
乡园明月满，应待纬瑶琴。
大河
石湖伤王履吉
黄省曾
欢境凄怀动，新林逝客栽。
嵇庭仍茂竹，张宅半荒苔。
湖忆临杯绿，花疑作赋开。
酒船今寂寞，不复子云来。
寂寞
榻上·短榻吟还可
黄省曾
短榻吟还可，幽居眺得兼。
燕回花淡淡，蝶泛草纤纤。
迟日难过屋，轻云不满帘。
所欢能到此，明月共须淹。
难过
泗洲寺·化塔晓言攀
黄省曾
化塔晓言攀，禅楼访闭关。
烟生屯匝柳，云长合前山。
御酒灵襟畅，谈经宝思闲。
绀园星纬地，淹对不知还。
何以问遗君
黄省曾
何以问遗君，四乳龙文镜。
红颜不可将，无由看妾影。
红颜
江南曲·荷叶何田田
黄省曾
荷叶何田田，绿房披甫甫。
的的不成双，心心各含苦。
江南
江南曲·旖旎绿杨楼
黄省曾
旖旎绿杨楼，侬傍秦淮住。
朝朝见潮生，暮暮见潮去。
朝见
读山海经·国邑有大繇
黄省曾
国邑有大繇，康庄行猾怀。
海内扬戈兵，凫徯下鹿台。
宛彼夋鸟鸣，贤豪逐草莱。
鼎沸固有自，放士真堪哀。
鼎沸
读山海经·耕父尔何神
黄省曾
耕父尔何神，常游清冷渊。
宙穷亦如此，丰山无岁年。
九钟知霜鸣，感应出自然。
兹理讵可测，何有于圣贤。
感应
洪武宫词·六院沉沉六观傍
黄省曾
六院沉沉六观傍，西宫紫殿起中央。
夫人别与兰闺贮，尽饰金笼彩璧箱。
沉沉
洪武宫词·鸡鸣天子下床梯
黄省曾
鸡鸣天子下床梯，内直红妆两队齐。
阊阖虎头门大启，春星犹带紫宫低。
阊阖
洪武宫词·金铺玉户月流辉
黄省曾
金铺玉户月流辉，宝座瑶堂映紫衣。
圣主观书居大善，三更龙辇未言归。
主观
洪武宫词·内花园里动春游
黄省曾
内花园里动春游，四面参差五石头。
玉砌琳阶储碧水，龙葭吹向小亭留。
四面
洪武宫词·君王蚤起视千官
黄省曾
君王蚤起视千官，金灶争催具凤餐。
红粉珠盘排欲进，再三擎向手中看。
中看
洪武宫词·云檐排比玉妃房
黄省曾
云檐排比玉妃房，户户俱铺紫木床。
圣后从来敦内治，不教雕镂杂沉香。
沉香
洪武宫词·凿教金井受天光
黄省曾
凿教金井受天光，小小银瓶挂玉床。
此是圣人新制度，诸宫各院尽相当。
制度
洪武宫词·清萱到处碧翙翙
黄省曾
清萱到处碧翙翙，兴庆宫前色倍含。
借问皇家何种此，太平天子要宜男。
皇家
洪武宫词·九五飞龙宝殿高
黄省曾
九五飞龙宝殿高，朝回常倚赭黄袍。
星祥一过天王目，午夜披衣不厌劳。
过天
洪武宫词·长春门里清明日
黄省曾
长春门里清明日，上苑兰风花鸟繁。
焚却纸钱啼泣罢，又随龙辇向西园。
清明
洪武宫词·金铺日月门将启
黄省曾
金铺日月门将启，诸院争先画翠蛾。
高髻纱笼向何处，六龙床上看皇哥。

黄省曾的诗词名句全集
