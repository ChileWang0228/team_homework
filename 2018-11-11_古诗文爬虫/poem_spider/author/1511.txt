诗人:程伯阳
作品数目：4篇
朝代：明代
诗人简介：程伯阳，（1334-1410），字逢吉，号范轩，祖籍福建长乐，曾祖迁居常熟。明洪武中授开封训导，后罢官。幼孤力学，抄读经史不闲寒暑。有《易原奥义》、《范轩集》等。...
<<都门逢族人>> <<过雄路·孤村兵火后>> <<园居·篱落带疏林>> <<过南山怀许宣平>> 


程伯阳的诗词全集

过南山怀许宣平
程伯阳
仙人去已久，我来经南山。
丹灶今已没，白云长自闲。
风吹桂枝绿，雨落桃花斑。
空传负薪句，沽酒何时还。
桃花
都门逢族人
程伯阳
白发都门道，相逢意自亲。
即倾竹叶酒，共醉杨花春。
漂泊任孤旅，疏狂异众人。
还思汊口上，归去好垂纶。
漂泊
过雄路·孤村兵火后
程伯阳
孤村兵火后，小店闭斜曛。
断镞人犹拾，阴磷鬼自焚。
寒花犹笑日，倦马故嘶云。
野老逢相问，停鞭不忍闻。
自焚
园居·篱落带疏林
程伯阳
篱落带疏林，园居一径深。
隔邻分果树，傍户扫花阴。
不卖成都卜，长为《梁父吟》。
翻嫌桔槔者，抱瓮百年心。

程伯阳的诗词名句全集
