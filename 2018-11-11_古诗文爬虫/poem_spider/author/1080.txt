诗人:刘三吾
作品数目：14篇
朝代：明代
诗人简介：刘三吾（1313-1400），初名昆，后改如步，以字行，自号坦坦翁。湖南茶陵人。仕元为广西静江路副提举。入明后，于洪武十八年（1385）以茹瑺荐授左赞善，累迁翰林学士。刊定三科取士法，...
<<与先复初州判>> <<哭从兄益吾教谕>> <<追挽海清臣全子仁两尚书>> <<哭宪佥帖君泽>> 
<<吊老掾史赵元隆>> <<粤城怀古>> <<姑苏即事>> <<追挽忠襄王>> 
<<登城感事>> 

刘三吾的诗词全集

与先复初州判
刘三吾
左身瘘痺耳仍聋，近被刀伤更怯风。
亦有将军怜杜甫，岂无高弟念王通。
弊庐漫枉过朝使，束帛终难强病翁。
欲涉湘江采蘅杜，美人遥隔暮云中。...
湘江
粤城怀古
刘三吾
五年城里一枰棋，当局安危总不知。
吏部羡官胶柱瑟，右丞改调竖降旗。
园林别有莺花主，江海都无<虫矞>蚌持。
祇见越王台畔草，春来依旧草离离。...
园林
追挽忠襄王
刘三吾
相王檄下青齐地，七十余城一檄传。
诸葛未亡将复汉，岑彭遽死岂非天。
蛟龙泣下三秋雨，貔虎愁连万灶烟。
先志克申仇亦复，谁知今子总戎贤。
此皆学士在粤西及归楚云作，其语意感激，不...
学士
哭从兄益吾教谕
刘三吾
多年大治之官去，近日哀音始得闻。
蜗角祇缘争战久，鸰原遂有死生分。
可怜怕道终无后，谁忆中郎所著文。
想见散花洲渚上，至今犹自结愁云。...
可怜
追挽海清臣全子仁两尚书
刘三吾
郁姑台下战多时，变起萧墙遂不支。
杞子方通北门管，汉家已拔赵军旗。
孤忠不遂尚书志，一死啀期圣主知。
想见江东桥上路，至今犹自血淋漓。...
尚书
哭宪佥帖君泽
刘三吾
不死清湘死桂城，惟天可表此忠贞。
诸贤坐失同盟约，一木难支大厦倾。
临难儒臣能死节，流芳国史定标名。
北门留得模糊血，岁岁惟应劲草生。...
流芳
吊老掾史赵元隆
刘三吾
疾风劲草昔人言，临难知君有讲论。
江相自投信州沼，敬翔肯入大梁门。
夕阳冷落前山路，夜月凄凉故里魂。
后死文台再知己，何由蕉荔荐芳尊。...
凄凉
姑苏即事
刘三吾
姑苏自王亦豪雄，藩屏东南一旦空。
使眷为谁归火底，俘囚何面见江东。
王封有愧非殊锡，死去无碑可表忠。
粳稻祇今谁阻遏，海门元与直沽通。...
海门
登城感事
刘三吾
华表愁闻鹤语声，女墙自照月华明。
在秦本有关中险，散楚其如垓下兵。
百战山河唯骨在，万年壁垒为谁城。
兴来不敢闲登览，只恐新亭感慨生。...
壁垒
哭伯兄存吾推官天历庚午
刘三吾
寸心忠厚古人流，两鬓风霜为国忧。
黄甲题名前进士，白头死难古宣州。
高城留得苌弘血，故友应同李黼游。
弱弟自惭无气力，未能申请达宸旒。...
故友
吊邓左丞
刘三吾
中山昔厉忠君志，左辖今推报国诚。
一死有光诸宰辅，九京无愧旧门生。
雁声愁过衡阳浦，江濑悲鸣一水城。
欲吊英雄已无迹，湘灵瑟罢月凄清。...
悲鸣
湘南杂咏
刘三吾
大厦原非一木支，诸贤坐失有为时。
不缘天上云龙会，谁解湘南<虫矞>蚌持？
垂翅夕阳鸿去远，游神华表鹤归迟。
争如沤鹭忘机好，依旧无心在水湄。...
华表
湘南杂咏·遣使频年赴帝京
刘三吾
遣使频年赴帝京，名为计事岂真情。
鄂垣仅有湘南地，朝野犹夸纸上兵。
诸镇一如唐末岁，孤忠谁是李长城？
山河依旧天如水，愁听寒鸦日暮声。...
长城
湘南杂咏·于阗几载洮阳上
刘三吾
于阗几载洮阳上，临难方图籍寇兵。
但说调鹰饥可食，宁知养虎患非轻。
涂穷反噬三湘地，风靡长驱八桂城。
常武不歌天亦老，琵琶又作过船声。...

刘三吾的诗词名句全集
