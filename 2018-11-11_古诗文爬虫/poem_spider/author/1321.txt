诗人:钱逊
作品数目：7篇
朝代：明代
诗人简介：钱逊，明代诗人、官员，字德宏，诸暨店口人，生卒年不详，约明世宗嘉靖二十二年前后在世。明嘉靖八年(1529)进士。累官至南京刑部尚书。卒，谥荣靖。溥所为诗文奏疏有《知白堂...
<<胡人醉归图>> <<闺思·望断伤春眼>> <<琵琶士女>> <<班鸠·斗草归来女伴寻>> 
<<杏花画眉>> <<春词·宿霭溟蒙曙色新>> <<春词·红杏萧墙翠柳遮>> 

钱逊的诗词全集

春词·宿霭溟蒙曙色新
钱逊
宿霭溟蒙曙色新，牡丹凝露晓妆匀。
楼台乳燕轻翻雨，帘幕游丝不动尘。
黄鸟唤醒中酒睡，绿窗愁损惜花人。
软红深径香埃里，走马题诗正及春。...
走马
胡人醉归图
钱逊
貂帽锦靴明绣衣，调鹰射虎捷如飞。
紫髯寒作猬毛磔，碧眼夜看霜月辉。
筚篥声中传汉曲，琵琶帐底醉明妃。
更深宴罢穷庐雪，乱拥旌旄马上归。...
琵琶
闺思·望断伤春眼
钱逊
望断伤春眼，湘帘懒上钩。
落花深院静，鹦鹉对人愁。
鹦鹉
琵琶士女
钱逊
下马陵西是妾家，十三曾学理琵琶。
自从流落商船上，几度春风怨落花？
流落
班鸠·斗草归来女伴寻
钱逊
斗草归来女伴寻，游丝飞絮恼春心。
紫鸠声歇垆烟冷，门掩梨花莫雨深。
春心
杏花画眉
钱逊
红杏花开好鸟啼，章台走马未归时。
螺青钿合蛛丝满，谁画春山八字眉。
八字
春词·红杏萧墙翠柳遮
钱逊
红杏萧墙翠柳遮，重门深锁属谁家。
日长亭馆人初散，风细秋千影半斜。
满地绿阴飞燕子，一帘晴雪卷杨花。
玉楼有客犹中酒，笑拨沉烟索煮茶。...

钱逊的诗词名句全集
