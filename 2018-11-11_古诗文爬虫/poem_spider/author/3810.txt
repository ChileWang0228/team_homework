诗人:胡仲参
作品数目：81篇
朝代：宋代
诗人简介：胡仲参，公元一二六五年前后在世，字不详，清源人。生卒年均不详，约宋度宗咸淳初前后在世，生平事迹亦不可考。著有竹庄小集，《四库总目提要》传于世。...
<<端午·千年流水去滔滔>> <<次林庭植留别韵>> <<寒中偶题>> <<和伯氏包山观桃花韵>> 
<<和王和礼留别韵>> <<道中早发·未晓催行色>> <<读秦纪·万雉云边万马屯>> <<春晚见山茶花一枝独开>> 
<<宫怨·泪粉羞临宝鉴前>> 

胡仲参的诗词全集

端午·千年流水去滔滔
胡仲参
千年流水去滔滔，此日人来吊汩罗。
江上画船无买处，闭门风雨读离骚。
离骚
山中口占·四野平田春水肥
胡仲参
四野平田春水肥，前山隐隐带残晖。
千林晚色无人共，时有樵翁独自归。
水肥
和王和礼留别韵
胡仲参
归骑匆匆十日程，客身犹自恋桐城。
未应江左追王建，且去隆中卧孔明。
鸡黍几番陪夜话，莺花一路伴伶声。
秦溪溪上无风浪，好与白鸥寻旧盟。...
风浪
读秦纪·万雉云边万马屯
胡仲参
万雉云边万马屯，筑来直欲障胡尘。
谁知斩木为竿者，只是长城里面人。
长城
还赵靖轩吟卷
胡仲参
借得君诗在案头，篝灯夜夜看银钩。
苦吟暗数秋更尽，何处笛声人倚楼。
案头
郊行暮归
胡仲参
吟罢归来兴欲狂，重城半掩傍昏黄。
钟声遥动山灵答，月魄未高人影长。
竹叶浅斟杯量窄，梅花满插帽檐香。
不妨竟日酬心赏，才到明朝事又忙。...
帽檐
用冯深居韵题莆阳章氏环翠楼
胡仲参
百尺危梯眇海寰，栏干十二尽青山。
烟光浓淡藏多景，野水周遭匝四环。
胜地只宜骚客在，老天未放主人闲。
凭谁说与九仙道，方丈移来在此间。...
骚客
偶得·欲问梅花信
胡仲参
欲问梅花信，山寒去未能。
静思天外句，坐对夜深灯。
戒烟频添衲，煎茶旋凿冰。
月残霜又落，无复叩门僧。
梅花
重阳·漫浪江湖已十霜
胡仲参
漫浪江湖已十霜，一秋强半又重阳。
可怜白日浑闲度，偶对黄花觉自伤。
客舍题诗书感遇，市楼沽酒慰凄凉。
登高不为酬心赏，直欲凭栏望故乡。...
凄凉
雨中·愁坐黄昏掩客扉
胡仲参
愁坐黄昏掩客扉，风翻霜叶满庭飞。
孤灯挑到寒更尽，犹有行人带雨归。
黄昏
次林庭植留别韵
胡仲参
麴生皆可醉，何必问醇醨。
浩气长看剑，愁肠半贮诗。
归舟无麦载，去路有梅随。
瘴海风波恶，此行君自知。
去路
寒中偶题
胡仲参
酒对红炉暖，香凝绣被温。
老天有私意，寒不到朱门。
朱门
和伯氏包山观桃花韵
胡仲参
因访桃花到岑根，御林春色此平分。
千株示数栽唐观，一幅犹堪画晋源。
仙在云间无处觅，人行风外有香闻。
笙箫隐隐宫城隔，立尽黄昏更断魂。...
黄昏
道中早发·未晓催行色
胡仲参
未晓催行色，微吟独据鞍。
露垂星影湿，月淡水光寒。
犬吠知村近，鸡鸣觉夜残。
亲围在何许，谁念客衣单。
行色
春晚见山茶花一枝独开
胡仲参
荼醾开尽见山茶，血色娇春带雨斜。
莫是今年逢闰月，东风吹到背时花。
闰月
宫怨·泪粉羞临宝鉴前
胡仲参
泪粉羞临宝鉴前，淡妆争似旧婵娟。
一言曾忤君王意，闭在长门十五年。
婵娟
过界首·几重岭隔几重湾
胡仲参
几重岭隔几重湾，路入蒙蒙烟雨间。
独立溪桥重回首，前头已是剑州山。
前头
和伯氏春雨中韵
胡仲参
痴寒脉脉压晴莎，春渐三分景未和。
待得浓阴收拾后，花边春色已无多。
收拾
春雨中韵·雨堤杨柳拂新亭
胡仲参
雨堤杨柳拂新亭，怪底游人懒踏青。
手撚梨花成小立，半窗湖水雨冥冥。
踏青
和林梅臞西淙瀑布图韵
胡仲参
瀑驶惊风雨，危悬峭壁前。
临流清客耳，入夜搅幽眠。
旁是龙为庙，高疑山有仙。
一尘飞不到，长似九秋天。
秋天
和性之见寄韵
胡仲参
窗烛销残转寂寥，柴门无复野僧敲。
偶来枕上吟诗就，记向心头欠笔抄。
鸣笔数声疑雪片，寻梅清梦到山坳。
世情云雨多翻覆，谁是江湖耐久交。...
雪片
薄暮·薄暮抱幽独
胡仲参
薄暮抱幽独，无言倚小楼。
日觉千树晚，风起一天秋。
警枕团新梦，寒衣带旧愁。
只因吟太苦，余病未全瘳。
寒衣
过千顷寺访谷隐老
胡仲参
别久交情淡，重来似旧时。
人生云聚散，世事月盈亏。
茶具权行酒，禅床借看诗。
漫天多雪意，预约探梅期。
漫天
过水春县
胡仲参
距城才百里，世路便难平。
碣石唐人墓，桃源晋地名。
危谯依岳势，荒市带溪声。
往日罹兵火，颓垣蔓草生。
蔓草
寒夜作·生计尚茫茫
胡仲参
生计尚茫茫，微吟思故乡。
羁愁消不尽，寒夜未为长。
门掩梅花月，禽翻竹叶霜。
挑灯裁锦字，明发有归航。
梅花
寄黄云心
胡仲参
竹屋少行迹，闭门春昼长。
天时半晴湿，人意共炎凉。
苔藓侵阶绿，荼醾压架香。
冥搜寻杖屨，不为看花忙。
搜寻
寄懒庵·天寒日短道路长
胡仲参
天寒日短道路长，白云飞处知吾乡。
大江之东渭之北，念我故人何可忘。
别来杨柳春依依，只今开到梅花香。
扁舟漫浪归未得，京尘海里安行藏。
身名未立仰天笑，床头夜夜鸣干将。
羡师...
干将
寄竹院方丈孚师
胡仲参
江湖岁月易销磨，振锡归来鬓欲皤。
性懒吟编多散逸，门闲俗客少经过。
虚檐破处悬蛛网，落叶空中见鸟窠。
一片师心谁会得，半窗竹影绿婆娑。...
空中
山行·石磴手难攀
胡仲参
石磴手难攀，林深去复还。
人行啼鸟外，僧住白去间。
野兴平秋水，吟魂绕暮山。
马头风作恶，潘鬓任阑珊。
兴平
送诸葛春卿还里
胡仲参
扁舟分袂出湖滨，我向吴中君向闽。
自笑吟身犹是客，却来远道送行人。
家山会友凭传语，旅舍逢诗为拂尘。
天北天南相忆处，梅花毋惜一枝春。...
拂尘
听雨·听尽灯前细雨声
胡仲参
听尽灯前细雨声，声声总是别离情。
何时断得闲烦恼，一任芭蕉滴到明。
烦恼
西湖会上和赵靖轩韵
胡仲参
不首人间半点愁，每於胜处一凭楼。
吟边只欠林和靖，坐上追思马少游。
晕脸芙蕖酣薄暮，低眉杨柳拂新秋。
酒阑拍掌狂歌舞，自是忘机可狎鸥。...
杨柳
雪·凝云商作雪
胡仲参
凝云商作雪，顷刻满天涯。
片片疏还密，霏霏整复斜。
映窗疑月影，着地似杨花。
四望浑同色，微茫认黠鸦。
微茫
柬竹院孚老
胡仲参
别来旬日许，又过一分春。
因感尘中事，空惭物外人。
吟清便境静，语苦见情真。
近况知何似，篇诗得细询。
旬日
陵上·身为功名役
胡仲参
身为功名役，因思队者贤。
只行山后路，羞过钓台前。
后路
留别社友
胡仲参
漫浪归来六换秋，又携书剑入皇州。
得些湖海元龙气，作个出川司马游。
奔走客城因念脚，勾牵时事上眉头。
中朝满目皆知已，还有篇诗遣寄不。...
时事
秋意·梧叶飘残客梦惊
胡仲参
梧叶飘残客梦惊，拥衾危坐到天明。
片心除是眉头识，万感都从念脚生。
江上鲈肥销旅况，楼前雁过带边声。
挑灯无语闲商略，谋国谋家底计成。...
家底
入京第一程
胡仲参
六载馆杭州，重来访旧游。
山中才过雨，客里又惊秋。
岚气蒸衣湿，泉声激石流。
功名苦行役，差见渡头鸥。
渡头
枕上偶成·客楼萧索抱愁眠
胡仲参
客楼萧索抱愁眠，雁过声声到枕边。
念脚动如鱼拨刺，吟身寒似鹭联拳。
匣中幸有刘琨剑，囊里犹余杜老钱。
忽忆西山山下路，夜深霜露滴松秆。...
偶得·挑灯伴寒夜
胡仲参
挑灯伴寒夜，兀坐竹炉边。
赤脚知吟苦，时将山茗煎。
赤脚
秋晚泛湖
胡仲参
载酒湖边买小舟，水光山色解人愁。
短篱寂寂菊花晚，两岸萧萧杨柳秋。
落日波间收戏鼓，暮烟林外出歌楼。
倚栏长啸西风里，惊起前汀双白鸥。...
西风
无题·露重湿征衣
胡仲参
露重湿征衣，风急翻纱帽。
山下灌园人，倚锄看马过。
纱帽
清明·杯酒浓浇垅上春
胡仲参
杯酒浓浇垅上春，东风吹起纸灰尘。
可堪肠断中原路，草掩芒丘不见人。
中原
山中作·村居便野性
胡仲参
村居便野性，况复是清秋。
为爱山间好，因成旬日留。
林深喧鸟雀，露重滴松楸。
昨夜新寒入，篝灯覆弊裘。
野性
试后书怀
胡仲参
踏遍天涯路，春三秋又三。
文章与时背，言语对人惭。
湖海气何馁，山林分未甘。
闲僧时过我，挥尘共玄谈。
山林
书怀呈曾性之
胡仲参
览镜叹头颅，梅花一样臞。
病因吟后有，愁到醉边无。
心事归梁燕，年华过隙驹。
世途难看脚，况复是江湖。
江湖
思家·夜梦到山成
胡仲参
夜梦到山成，回头千里余。
屡传归去信，不得寄来书。
小迳应添笋，荒畦欠理蔬。
客程频得雨，田里事何如。
回头
送梅臞还三山
胡仲参
十年湖海上，此日值梅兄。
一见才倾盖，相逢又问程。
新编联画卷，清话入诗评。
从此云山别，因风时寄声。
画卷
题墨梅竹
胡仲参
洗尽丹青料，清高绝点埃。
数竿无韵竹，一树不香梅。
与可今已矣，补之安在哉。
千年好风致。唤上笔头来。
风致
采桑女·叶满筐箱花满簪
胡仲参
叶满筐箱花满簪，低头微笑出桑阴。
后来若有秋胡子，说与黄金必动心。

胡仲参的诗词名句全集
万雉云边万马屯，筑来直欲障胡尘。 胡仲参。  <<读秦纪·万雉云边万马屯>> 

读秦纪·万雉云边万马屯。 谁知斩木为竿者，只是长城里面人。 胡仲参。  <<读秦纪·万雉云边万马屯>> 

