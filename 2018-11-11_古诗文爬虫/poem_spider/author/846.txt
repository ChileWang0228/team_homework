诗人:宋登春
作品数目：64篇
朝代：明代
诗人简介：宋登春（约1515-1586），字应元，号海翁、鹅池，明代诗人、画家，在世于嘉靖、隆庆、万历年间，真定府冀州新河县六户村（今河北省邢台市新河县新河镇六户村）人。少年失父母，依靠兄...
<<山楼秋夜有所怀>> <<晋阳山中元日>> <<春日游太原黄岩寺>> <<春郊即事>> 
<<雨中烹鸡有作>> <<十五夜郡斋小集>> <<江阁晚望呈荆州公>> <<秋夜鹅池侍宴应教>> 
<<蓟门·桑柘兵残后>> 

宋登春的诗词全集

秋夜鹅池侍宴应教
宋登春
车马荒村夜，流萤水面多。
野云停几席，江月引笙歌。
樽湛淮南酒，池添道士鹅。
白头惭受简，休问赋如何。
道士
送句吴豪士重游大梁
宋登春
魏王台上草纷纷，落日中原低暮云。
匹马浪游孤剑在，酬恩谁说信陵君。
纷纷
晋阳山中元日
宋登春
野老怜时序，壶浆慰客情。
春盘邻女送，晓树陇禽鸣。
寒坞惊花色，穷边听角声。
他乡逢一笑，更觉旅魂惊。
花色
蓟门·桑柘兵残后
宋登春
桑柘兵残后，人家夕照中。
天秋沙雁灭，月冷戍楼空。
选将燕山北，擒胡辽海东。
城南余战地，磷火夜深红。
燕山
洞庭送徐荆州投劾东归
宋登春
秋来为客易沾巾，又向潇湘送逐臣。
烟草断云横楚塞，夕阳落雁度江津。
天涯白发无知己，湖上青山有故人。
回首吴关空怅望，何年沧海共垂纶。...
无知
寒食西郊望八岭山作
宋登春
寒食孤村外，春山远寺钟。
登临风候异，祭扫岁时同。
芳树诸王墓，浮云旧楚宫。
天涯对衰鬓，寂寞意无穷。
浮云
山楼秋夜有所怀
宋登春
旅宿燕关暮，天寒霜叶稀。
凉风生夜榻，客泪下秋衣。
路远乡云断，山深边草肥。
堪凄珠树鹤，何日故林飞。
雨中烹鸡有作
宋登春
避地岂真隐，谋生未有方。
晨烟熟鸡黍，墟里澹柴桑。
雨过豆花赤，风高柿叶黄。
邻家不相识，何处觅壶觞。
相识
十五夜郡斋小集
宋登春
校书罢芸阁，移尊趁晚衙。
莓苔宜小簟，蜡烛隐轻纱。
稚子能驯鸽，翻阶啄落花。
微风坐醒酒，明月共分瓜。
醒酒
江阁晚望呈荆州公
宋登春
几处蒹葭连岸白，数村烟火隔江明。
无家自合依刘表，有赋谁能荐长卿。
巫峡去帆江树隐，衡阳归雁暮云平。
黄金已尽还为客，湘汉长歌万古情。...
衡阳
秋日上党道中怀故乡知旧
宋登春
白发生青镜，黄花吐素秋。
家书无雁足，客路一羊裘。
海燕辞乡社，山猿傍酒楼。
谁堪回首处，千里暮云稠。
回首
再示鲸·客梦苦难成
宋登春
客梦苦难成，鸣鸡又及晨。
燕鸿惊岁晚，越鸟对愁新。
九月催寒叶，孤琴伴旅人。
相看正牢落，非尔复谁亲。
苦难
拟宫中行乐词
宋登春
小红亭子白阑干，入道宫娥玉作冠。
袖出青梅弹厓騑，银瓶满注蔗浆寒。
青梅
拟宫中行乐词·玉辇春游夜未央
宋登春
玉辇春游夜未央，紫衣侍史谩焚香。
黄金锁合鸳鸯殿，无限春风到海棠。
黄金
自公安县夜归鹅池庄风雨骤至有作
宋登春
候雁迷寒渚，昏鸦集驿亭。
故人江上别，风雨返柴荆。
楚些秋能赋，《巴歈》夜懒听。
蓬窗小儿女，相待一灯青。
小儿
雨中呈王郎
宋登春
黄金台下见君颜，今日萧条入楚关。
一顾那知添白发，十年何事老青山。
乡愁多在烟云外，客思偏生风雨间。
我已无家问消息，开畦种药不须还。...
风雨
海上寒食
宋登春
风雨临寒食，偏惊流浪情。
梅花乡信远，芳草客愁生。
青眼故人少，白头世事轻。
还余一尊酒，东海吊田横。
世事
饮酒·福端吾不为
宋登春
福端吾不为，盛名岂敢居。
列子老郑圃，何异凡民愚。
六用俱可废，一真良自如。
百年此形容，泡影现斯须。
有生胡不乐，安有再来躯。
箕踞竹林中，酌酒焚枯鱼。...
斯须
石首阻风寄怀徐荆州
宋登春
别后相思梦屡真，秋来谁寄短书频。
孤舟风雨偏愁客，万里江湘对逐臣。
庄舄苦吟终适越，仲宣欲赋未归秦。
十年零落黄金尽，一夜长歌独怆神。...
零落
春日寓徐公西园
宋登春
笋出过阑见，桃香度水闻。
树深连海色，洞午散江云。
石上抛书卷，花间数鹤群。
春愁如碧草，随处乱纷粉。
随处
饮酒·城上秋风动薜萝
宋登春
城上秋风动薜萝，十年江客意如何。
酒肠方大黄金尽，世事才知白发多。
月冷却怜孤鹤怨，天寒谁听饭牛歌。
平生还爱於陵子，用拙为园老一蓑。...
平生
秋日野望
宋登春
听鸟中林性，看云故国心。
地卑湘汉阔，天远洞庭深。
老马空知道，穷猿岂择林。
十年书剑客，寂寞到如今。
寂寞
清明·寒食东风草色新
宋登春
寒食东风草色新，累累高冢卧麒麟。
可怜泉下千年骨，曾作提壶拜扫人。
可怜
春日游太原黄岩寺
宋登春
拂衣坐盘石，度水听疏钟。
古殿依岩碧，山花拂砌红。
晴峰辉旭日，春燕浴条风。
欲共巢松客，安禅老化宫。
旭日
春郊即事
宋登春
春风袅袅夕阳西，芳草菲菲杨柳堤。
行尽溪山有茅屋，青林深处一鸠啼。
茅屋
越溪女·越溪素足女
宋登春
越溪素足女，婉笑青眉扬。
泛水采芙蓉，归来衣更香。
芙蓉
拟宫中行乐词·碧殿春深瑶草肥
宋登春
碧殿春深瑶草肥，美人对月舞罗衣。
夜来不作青鸾梦，化作彩云何处飞。
行乐
拟宫中行乐词·琉璃砚水黄金瓶
宋登春
琉璃砚水黄金瓶，十样鸾笺写道经。
太乙紫坛朝帝罢，蕊珠深殿彩花馨。
黄金
宫词·自从十五画双眉
宋登春
自从十五画双眉，记得新裁《白苎》词。
袖里青梅大如豆，石榴枝上打黄鹂。
青梅
宿郡斋·烛尽怜红影
宋登春
烛尽怜红影，诗成掉白头。
吴歌小榻夜，楚雨虚堂秋。
残梦醒余沥，轻寒仗敝裘。
鲋鱼甘涸辙，吾亦笑庄周。
余沥
郡东厅晏坐
宋登春
昼刻分香短，风帘簇影移。
天清闻堕羽，院静见游丝。
往事闲堪忆，长贫老不疑。
黄金未可就，瀛海竟难期。
往事
自沙津江行舟次岳阳送徐荆州
宋登春
漠漠晴沙江水流，搴衣同上木兰舟。
白蘋风起洞庭暮，碧树云横楚塞秋。
羁客怀乡何限泪，孤臣去国不堪愁。
夕阳帆影临空尽，谁念天涯独倚楼。...
夕阳
新春堂成寄怀所知
宋登春
老去还杯酒，春来自草堂。
挥金曾有志，煮石竟无方。
岸水浮厓騑，林花宿麝香。
故人江汉少，念子意何长。
麝香
九月三日方别驾携酒殽见过因怀徐荆州
宋登春
客泪秋能下，人情老自知。
塞寒鸿雁早，江暖鞠华迟。
对酒怜吴语，闻歌忆《楚辞》。
明年谁更健，重把紫萸枝。
楚辞
江村寒食·白鸟忘机久
宋登春
白鸟忘机久，青山吾道存。
兴来从杖屦，老去爱鸡豚。
杨柳桥边市，桃华江上村。
童儿沽酒至，风雨闭柴门。
杨柳
秋日登篸览楼
宋登春
远客不宜秋，况登江上楼。
心随胡雁灭，身为楚云留。
汉广饶菰米，湘清聚白鸥。
寒砧何处发，落日动乡愁。
菰米
侠客·赌掷赛刘琨
宋登春
赌掷赛刘琨，家奴过孟贲。
千金不肯顾，一剑为酬恩。
赵瑟停凰柱，燕姬促象尊。
平生款段马，羞入孟尝门。
平生
秋日待家书不至感赋此诗
宋登春
泽国寒风木叶稀，悲歌昨夜赋《无衣》。
自添白发年华异，用尽黄金生事微。
易水似怜湘月远，燕鸿还共楚云飞。
鱼书锦字无消息，秋草闲门又夕晖。...
悲歌
雪后·石径留冰雪
宋登春
石径留冰雪，松门锁薜萝。
地幽身自得，机息鸟常过。
芳草春愁少，梅花客醉多。
《竹枝》辞更好，还爱楚人歌。
梅花
春辞·南浦谁家荐绿蘋
宋登春
南浦谁家荐绿蘋，野堂又发楚山春。
满城芳草烟和雨，江燕飞来似识人。
满城
春辞·广陌青楼杨柳新
宋登春
广陌青楼杨柳新，莺花时节可怜人。
至今汉上多游女，笑折疏麻赠所亲。
杨柳
秋兴·江上形容老
宋登春
江上形容老，山中薜荔秋。
鹤鸣竹院静，狙啸荜门幽。
爱树收黄叶，怜生洗白头。
室无莱子妇，谁共卧云丘。
白头
饮酒·睫常在目前
宋登春
睫常在目前，如何目不见。
死常随我身，如何我不患。
好高穷远深，至近反忽慢。
谁知衽席间，而乃即天汉。
万古亦非遥，一息长无算。
老彭与殇子，寿夭相等看。
静观蜉蝣羽，可同白石烂。...
蜉蝣
饮酒·怒则乖天和
宋登春
怒则乖天和，喜亦伤大雅。
喜怒同使臣，胸臆若传舍。
来去本无端，不乘车与马。
一气自起灭，万形非真假。
十年会此理，欲辩言愈寡。
中心久藏之，当告知音者。...
知音
荆州杂诗
宋登春
问药过城府，儿童晚未回。
云深宋玉宅，雪暗楚王台。
花发春犹浅，楼高赋转哀。
家家湘酒绿，谁为一尊开。
儿童
老僧·手中撚着白菩提
宋登春
手中撚着白菩提，拄杖过头眉下垂。
石上晒经茶未熟，花间童子进双梨。
童子
闻京东有警
宋登春
暮雨催秋馆，长风冷菊枝。
坐中蛩窣窣，灯下鬓丝丝。
四海寻戈日，百年为客时。
燕山新战后，乡信到应迟。
燕山
荆州公馈酒
宋登春
菱叶青青水荇齐，绕篱黄蝶菜苗肥。
夕阳谁送山人醉，坐看儿童跨犊归。
儿童
荆州公馈酒·秋风袅袅熟黄粱
宋登春
秋风袅袅熟黄粱，池上鹅肥酒更香。
醉里不妨学楚语，《竹枝》歌好和渔郎。
袅袅
赏雪侍宴应教
宋登春
狐白暖蒙茸，当歌集上公。
春藏金屋里，仙隐玉壶中。
送酒青楼妓，焚香白玉童。
锦屏寒不入，只许隔帘栊。

宋登春的诗词名句全集
