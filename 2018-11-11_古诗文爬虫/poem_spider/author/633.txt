诗人:张斛
作品数目：3篇
朝代：金朝
诗人简介：张斛[约公元一一二0年前后在世]字德容，渔阳（治所在今天天津蓟县）人。生卒年均不详，辽时南渡，约金太祖天辅中前后在世。仕宋为武陵守。金建国，理索北归，官秘书省著作郎。...
<<海边亭为浩然赋>> <<南京遇马丈朝美>> <<将渡江·无数飞花委路尘>> 

张斛的诗词全集

南京遇马丈朝美
张斛
浮云久与故山违，茅栋如存尚可依。
行路相逢初似梦，旧游重到复疑非。
沧江万里悲南渡，白发几人能北归。
二十年前河上月，尊前还共惜清晖。...
相逢
海边亭为浩然赋
张斛
夙有沧州趣，云扃梦几回。
临深疑地尽，望远觉天开。
月涌冰轮出，涛翻雪阵来。
无机同海客，鸥鸟莫相猜。
无机
将渡江·无数飞花委路尘
张斛
无数飞花委路尘，不堪重醉楚城春。
明朝回首江南岸，烟雨昏昏不见人。
回首
关道中·穷冬十日阴
张斛
穷冬十日阴，积雪千山路。晴云开半岭，落日犹在树。悠悠客心速，惨惨天色暮。寒鸟各有依，解鞍尚无处。游鱼误衔钩，玄豹终隐雾。行行谢冠冕，复我林壑趣。...
沙边·晚雨涨平堤
张斛
晚雨涨平堤，沙边独杖藜。长风催雁北，众水避潮西。楚客相逢少，吴天入望低。故园无路到，春草自萋萋。
东川春日·巴蜀三年客
张斛
巴蜀三年客，江湖万里情。沧波何处尽，归棹几时行。世态浮云变，春愁细草生。群山遮望眼，片月上高城。
巫山对月怀湖外亲友
张斛
众壑敛新雨，孤舟增暮寒。巫山今夜月，湘水几人看。不得临湖醉，惟愁下峡难。双鱼凭寄远，尺素劝加餐。
卢台峭帆亭
张斛
高秋客未还，何处望乡关。乔木苍烟外，孤亭落照间。雨晴山觉近，潮满水如闲。目断峒阳路，归云不可攀。
高寺·高寺鸣钟后
张斛
高寺鸣钟后，孤舟落雁边。已知归径晚，故就上方眠。石峻溜声急，月高松影圆。明朝下烟霭，回首阻清川。
寓中江县楼
张斛
武江斜转石，文岫独参天。绿涨他山雨，青浮近市烟。松薪炊白粲，水蔓系红鲜。自喜飘蓬迹，安居过两年。
仙门驿听泉
张斛
一亭围古木，双涧泻清流。行到云山暮，卧闻风雨秋。客尘何日浣，病渴此时瘳。归去南溪上，轻舟细浪浮。
访香林老·风雨无时浪蹴天
张斛
风雨无时浪蹴天，南浮舟楫信多艰。半生梦破寒江月，万里春回故国山。归客自伤青鬓改，高僧长共白云闲。诛茅借我溪西地，未厌相从水石间。...
回文·野旷悲行客
张斛
野旷悲行客，湍惊碍去船。夜江清汎月，秋草碧连天。
回文·绿径斜萦草
张斛
绿径斜萦草，红梢半落花。曲池风碎月，攲岸雨摧沙。
夜雨南山·雨夜宿山斋
张斛
雨夜宿山斋，夜深雨声息。石室含馀清，风枝堕残滴。
还家·云林无俗姿
张斛
云林无俗姿，相对可终老。如何尘中人，不见青山好。
小孤山·天围秋涨阔
张斛
天围秋涨阔，山背夕阳孤。岸树晴犹湿，汀烟近却无。
武陵春雪·天风吹雪满千山
张斛
天风吹雪满千山，不见桃花汎碧澜。洞里仙人贪种玉，岂知人世有春寒。
平安关道中
张斛
高林俯青冥，柯叶森若织。阳光已转午，阴岭仍半黑。峥嵘乱石间，行子有苦色。临深地势入，涉险天宇塞。四顾无所投，迹茧去未息。怅然增百忧，冥冥羡归翼。...

张斛的诗词名句全集
