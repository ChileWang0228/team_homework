诗人:释法薰
作品数目：47篇
朝代：宋代
诗人简介：释法薰，号石田，赐号佛海，俗姓彭，眉山人。年十六出家，从丹棱石龙山法宝院智明。年二十二薙发受具戒。南游湖湘，江西疏山柏庭文、怀衲裢皆延留之。未几至浙见无用全于天童...
<<道号毒果·铁树花开半夜间>> <<尼了然干藏乞语>> <<临济和尚赞>> <<觉城居士请赞师顶相>> 
<<空上人乞颂>> <<接待·满甑熟炊无米饭>> <<煎笋·锦绣乍脱玉为肌>> <<辞净慈赴灵隐>> 
<<潮州礼长老请赞>> 

释法薰的诗词全集

自颂石田·石上栽田世所稀
释法薰
石上栽田世所稀，老农闻说也攒眉。有人下得泥犁种，别甑炊香供养伊。
供养
茶汤会乞颂
释法薰
铺心无下亦无高，一等无心次第浇。便是口吞三世佛，沾化涓滴也难消。
茶汤
端大师·峻峺门庭老末山
释法薰
峻峺门庭老末山，清风凛凛固难攀。古今彼此元无间，只在当人反掌间。
大师
送皎中庵住广寿
释法薰
名字馨香满道途，挽将洞水注南湖。他时把杖来轻探，莫谓从前一滴无。
馨香
接待·满甑熟炊无米饭
释法薰
满甑熟炊无米饭，半途长接不来人。但持此语诸方去，博得知音一笑新。
米饭
赠云谷先生
释法薰
卦盘掇转味天机，祸有胎兮福有基。昨夜孛星移一位，先生睡著不曾知。
天机
上张及庵乞米
释法薰
南山近日饭篱空，衲子难教口欱风。引臂上方香积界，须劳金粟展神通。
神通
送小师游方
释法薰
莫辞脚力造诸方，佛法无多要久长。历尽崎岖到平地，归来掀倒破禅床。
游方
送韶铁鞭住西余
释法薰
西余旧说端狮子，解弄如今有几人。不是区区谩相屈，要看手眼一时亲。
区区
道号毒果·铁树花开半夜间
释法薰
铁树花开半夜间，枝头结个子团团。古今药杀人无数，不信教伊咬破看。
半夜
尼了然干藏乞语
释法薰
三绕绳床眼未开，起模画样为安排。葛藤椿子如成就，自有龙天出手椎。
成就
临济和尚赞
释法薰
空拳捺定，喝声雷震。闪电光中，要分邪正。驾大脱空，卖无主贓。似恁落赖心肠，至今却有儿郎。
和尚
觉城居士请赞师顶相
释法薰
全无寸长，但据驴性。不行深深海底，不立高高峰顶。问佛法，今日困。瞎衲僧眼，识毗耶病。素与觉城无冤，何事图形画影。...
居士
空上人乞颂
释法薰
冷泉近日饭箩空，无奈栽田岁不逢。有个休粮方子妙，衲僧竞去问天童。
方子
煎笋·锦绣乍脱玉为肌
释法薰
锦绣乍脱玉为肌，更著油煎供养伊。盐醋费他多少了，舌头换却不曾知。
锦绣
辞净慈赴灵隐
释法薰
湖上牢牢把一关，孤危独立绝跻攀。老无定力随风转，又向南山过北山。
独立
潮州礼长老请赞
释法薰
面如死灰，匙挑不上。祖翁活业，尽情破荡。无星秤子拈来，也解袋子分斤定两。礼长老，少思算。鳄鱼幸自徙化方，勾引渠归成祸患。...
长老
寒山拾得望月赞
释法薰
木叶题诗，寺厨执爨。遇夜乘闲，林间舒散。一片冰壶无影像，分明照破渠肝胆。堪笑当时天台山中，也无一个具眼。
望月
彬监寺争田
释法薰
衲僧公验既分明，祖父田园尽力争。他日水云同一饱，几人放筋便忘恩。
同一
断臂僧复田业
释法薰
古人断臂觅安心，岂有他能我不能。好手手中夸好手，午年常住一朝僧。
安心
二祖赞·觅心无处觅
释法薰
觅心无处觅，当下便心安。早知冰是水，两臂定完全。
化砌灶·镬已铸成无渗漏
释法薰
镬已铸成无渗漏，灶犹未砌正经营。嵩山杖子休拈出，我要粥香闻五更。
杖子
和真歇墨迹三颂
释法薰
撒手悬空万仞崖，方知佛祖绝梯阶。无端诸老争呈丑，未兔将身一处埋。
墨迹
化柴·祖翁元是卖柴汉
释法薰
祖翁元是卖柴汉，今日无柴却可怜。去谒檀门好收拾，归来要接午炊烟。
收拾
和戒首座韵
释法薰
两目瞠瞠视碧霄，生吞佛祖气雄豪。石潭谁得知深浅，尽日金风鼓怒涛。
深浅
自赞·处世昏昏
释法薰
处世昏昏，临事草草。太近实头，人谓古老。是非到耳，风吹石臼。只有一般，最不恰好。解骑三脚驴，来往长安道。
处世
赞宗道者·走下桐城赤脚归
释法薰
走下桐城赤脚归，半风颠又半憨痴。草鞋却把袈挲裹，二虎双鸦笑杀伊。
桐城
赠通禅客·龙墀问法动天颜
释法薰
龙墀问法动天颜，天赠黄金一万钱。打得衲僧公验正，通禅依旧是通禅。
依旧
一化士取血和墨写藏经乞颂
释法薰
欲书火后旧时经，剔血和煤字字真。未举笔前全藏了，闻弦应有赏音人。
旧时
题石霜雷迁塔
释法薰
一念慈容元不隔，何须特地肆乖张。平高就下婆心切，恼得雷公一夜忙。
心切
吴道夫乞语
释法薰
走得波波两履穿，担头书卷未能捐。待君患过维摩病，却好重来见石田。
题参政楼公二圆相图
释法薰
皎然书平定字，攻愧写二圆相，引得多少平人望云上树。且喜两没交涉，要知的实，却须亲见石田。
参政
送月道座住庵
释法薰
结草为庵自昔贤，古今谁后复谁先。客来须得通方句，莫只随邪竖起拳。
送圆禅人·灵山无地可容身
释法薰
灵山无地可容身，好泛江潮去问津。东浙丛林如海阔，但参露柱莫参人。
容身
送师孙昧禅人
释法薰
十五为僧二十归，途中莫比在家时。老僧留浙汝回蜀，三昧从来古不知。
三昧
送小然还乡
释法薰
及早游方及早归，参禅须是后生时。傍人不必轻相笑，临际元呼小厮儿。
参禅
送僧·久旱吴田半不收
释法薰
久旱吴田半不收，子今西浙往东州。且图有展炊巾处，佛法从教烂却休。
佛法
送吉州云上人
释法薰
语言动静总天真，叉手徒劳问别人。旧说青原白家酒，子归切忌再沾唇。
切忌
送圭士庵归蜀
释法薰
昔日随流今逆流，昔时今日有来田。李将军本穿杨手，误向南山射石头。
石头
送珪上人归乡
释法薰
南高峰对北高峰，两峰矗上摩青穹。上人阁锡在其下，咬姜呷醋期心空。心空一物无依倚，却笑老胡成曲指。回头重觅旧家山，莫学我行荒草裹。...
高峰
送干钟·大炉鞴裹笑翻身
释法薰
大炉鞴裹笑翻身，空腹高心许十成。好听玉楼撞动处，和声送出太分明。
翻身
送巢道士·一点灵光触处通
释法薰
一点灵光触处通，心空不见太虚空。五千言把为玄妙，湿纸如何裹大虫。
灵光
送琮监寺住院
释法薰
桐江江上一丝风，不钓盲龟只钓龙。浮定有无谁识意，夜凉如水月如弓。
住院
送炳藏主妇乡
释法薰
江海浮游岁月移，五峰曾契少林机。白拈果有超师作，和我南山载取归。
主妇
示众·剑刃翻身犹是钝
释法薰
剑刃翻身犹是钝，屋头问路太无端。楚鸡不是丹山凤，何必临风刷羽翰。
翻身
仙人望月濯足
释法薰
夜静山空月半弯，挽衣垂足涤潺湲。无人领此深深意，别向壶中更觅天。
望月
寒岩居士请赞
释法薰
末法无知老比丘，虚空寻缝陆行舟。寒岩可谓心肠毒，写出令人骂不休。

释法薰的诗词名句全集
