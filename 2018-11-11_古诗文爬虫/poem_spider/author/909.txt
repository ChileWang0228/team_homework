诗人:边贡
作品数目：36篇
朝代：明代
诗人简介：边贡（公元1476-1532年）字廷实，因家居华泉附近，自号华泉子，历城（今山东济南市）人。明代著名诗人、文学家。弘治九年（1496）丙辰科进士，官至太常丞。边贡以诗著称于弘治、正德...
<<承闻诏迎圣母太妃还宫>> <<次韵留别张西盘大参>> <<谒文山祠>> <<郊斋有作呈北寺旧僚长>> 
<<次献吉留别韵>> <<上陵道中>> <<嫦娥·月宫清冷桂团团>> <<赠尚子·意气凭凌一当百>> 
<<望陵·徙倚东峰下>> 

边贡的诗词全集

题扇寄寿春希尹
边贡
淮南花雨送春还，丛桂阴阴郡阁闲。
自是刘安有仙骨，谪居犹近八公山。
八公山
郊斋有作呈北寺旧僚长
边贡
石城钟鼓散鸣鸦，坐对松云放早衙。
瑶草色通西苑路，玉箫声度上清家。
江涵碧殿春同丽，雪霁钟山日转华。
此景北都应未有，品题遥向故人夸。...
钟山
沙河·放马野田草
边贡
放马野田草，路回登古原。
鸡鸣桑下屋，牛卧雨中村。
薄日浮山影，长桥下水痕。
煌煌中使出，束帛向陵园。
浮山
中元见月
边贡
坐爱清光好，更深不下楼。
不因逢闰月，今夜是中秋。
闰月
嫦娥·月宫清冷桂团团
边贡
月宫清冷桂团团，岁岁花开只自攀。
共在人间说天上，不知天上忆人间。
团团
送都玄敬·才高怜晚达
边贡
才高怜晚达，十载尚为郎。
书买黄金尽，愁生白发长。
夏曹分武库，秋殿别文昌。
木脱霜皋冷，何人共采芳。
文昌
奉次毕司空与客对弈谢答张侍御惠酒之作是日
边贡
灌木阴阴曲绕塘，水风如雨细生凉。
绣衣家酝携兼至，太傅围棋兴转长。
檐局晚移文石静，荷樽秋泛露华香。
烂柯欲步王樵武，惆怅仙踪隔苑墙。...
惆怅
迎銮曲·孝陵千树紫金山
边贡
孝陵千树紫金山，王气葱葱碧汉间。
灵殿本无荒草入，扫除霜露始应还。
扫除
承闻诏迎圣母太妃还宫
边贡
兆启封邦日，图开继统春。
汉南王化远，天下母仪新。
侍寝随宫眷，留行聚国人。
嗣皇敦孝理，瞻望黼衣频。
瞻望
次韵留别张西盘大参
边贡
满酌岂辞醉，未行先忆君。
山城稀见菊，关树不开云。
地入河源渺，天连塞日曛。
那堪北来雁，偏向别时闻。
河源
次献吉留别韵
边贡
初春郊甸积雪满，客子出门歧路长。
征车杳杳去不息，关柳青青愁未央。
却望泰山怀故道，即归梁苑亦他乡。
十年京洛交游地，日夕风烟思渺茫。...
泰山
赠尚子·意气凭凌一当百
边贡
意气凭凌一当百，关西儒生五陵客。
少年学书复学剑，老大蹉跎双鬓白。
门下诸生半赐麻，闺中小妇犹炊麦。
布衣东来谒天子，春日醉卧长安陌。
陌头花絮夕纷纷，琼阁如天隔紫云。
浩歌...
花絮
望陵·忆在先朝日
边贡
忆在先朝日，曾沾侍从恩。
鸾舆归寂寞，凤质俨生存。
夕日昏阡树，春风长涧蘩。
祠官如可乞，长奉泰陵园。
春风
送都玄敬·驱马别君处
边贡
驱马别君处，秋阴富暮生。
林柯无静叶，江雁有归声。
绿水阊门道，青山建业城。
未能同理楫，延伫独含情。
门道
泛湖·此日秋风起
边贡
此日秋风起，移舟向浦烟。
客心随地远，人语隔花传。
古寺疏林外，孤亭落照前。
十年尘土梦，回首一茫然。
落照
题美人·月宫秋冷桂团团
边贡
月宫秋冷桂团团，岁岁花开只自攀。
共在人间说天上，不知天上忆人间。
团团
赠长垣宗室
边贡
瑶室青编万卷余，宫中谁道日闲居。
家臣昨夜长安去，犹向君王乞秘书。
长安
迎銮曲·青龙山下虎蹄新
边贡
青龙山下虎蹄新，玄武湖中跃锦鳞。
错意吾皇好渔猎，不知端访后车人。
渔猎
迎銮曲·郊祀元君百礼先
边贡
郊祀元君百礼先，史文虚拟阙今年。
小臣曾读三王纪，冬至由来始祭天。
冬至
谒文山祠
边贡
丞相英灵消未消，绛帷灯火飒寒飙。
乾坤浩荡身难寄，道路间关梦且遥。
花外子规燕市月，水边精卫浙江潮。
祠堂亦有西湖树，不遣南枝向北朝。...
浙江
上陵道中
边贡
苍苍土门口，日出逢樵叟。
问尔何事来，山中苦无酒。
门口
望陵·徙倚东峰下
边贡
徙倚东峰下，西陵望郁然。
玄宫深瑀日，玉座迥浮烟。
风雨清明候，乾坤正德年。
攀龙无处所，空有泪潺湲。
乾坤
过寿陵故址
边贡
玉体今何所，遗墟夕霭凝。
宝衣销野磷，碧瓦蔓沟藤。
成戾崩年谥，恭仁葬后称。
千秋同一毁，不独汉唐陵。
同一
寇中丞北抚宣府奉同南渠韵
边贡
守边犹得近邦畿，亚相权兼大将威。
乌府夜闲关月皎，戟门秋静虏尘稀。
探兵入塞无传箭，敕使临戎有赐衣。
闻道六龙巡幸处，至今尝见五云飞。...
巡幸
西园·庭际何所有
边贡
庭际何所有，有萱复有芋。
自闻秋雨声，不种芭蕉树。
芭蕉
送刘约中之金陵
边贡
君到石城边，应看石城树。
树杪百尺台，是侬行乐处。
石城
山行即事
边贡
陵署青青生午烟，山渠氵虢氵虢响春泉。
白头宫监松林下，闲说英皇北狩年。
白头
杂诗·江静无飞鸟
边贡
江静无飞鸟，亭空有落花。
主人何所在，沽酒向渔家。
夜宿太常官舍怀佐
边贡
只尺东曹信渺然，别离何似路三千。
松窗月色槐阴雨，一夜愁心似隔年。
阴雨
迎銮曲·金陵今古帝王都
边贡
金陵今古帝王都，碧石清江一画图。
五圣百年虚想像，鸾舆曾到此间无。
百年
迎銮曲·滚滚飞尘千里余
边贡
滚滚飞尘千里余，驿途来往日无虚。
皇心旦夕怀慈圣，数有中官问起居。
旦夕
迎銮曲·绿柳阴中显柘黄
边贡
绿柳阴中显柘黄，路人争说是君王。
只为荐新供寝庙，水边终日打鱼忙。
终日
迎銮曲·自采民风问老农
边贡
自采民风问老农，微行不遣近官从。
那知天子关天象，到处云成五色龙。
天子
迎銮曲·弓如满月向江开
边贡
弓如满月向江开，箭插寒潮卷浪回。
水上鼋鼍莫深避，我皇元为射蛟来。
满月
迎銮曲·九月南征九月回
边贡
九月南征九月回，清源黄菊趁时开。
何人得似行宫蕊，两度亲承万寿杯。
行宫
迎銮曲·瑟瑟金风鸣玉銮
边贡
瑟瑟金风鸣玉銮，路车何日到长安。
官河不似江涛险，只恐秋深白露寒。
白露
重赠吴国宾
边贡
汉江明月照归人，万里秋风一叶身。休把客衣轻浣濯，此中犹有帝京尘。

边贡的诗词名句全集
