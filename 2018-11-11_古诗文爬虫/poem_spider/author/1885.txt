诗人:余诠
作品数目：4篇
朝代：明代
诗人简介：余诠，字田岭，童时谓大郎，暮年尊曰四老，公之夫人潘氏，名门淑媛。公先祖居晋阳郡，系殷武丁后裔，后徙清河县孔宋庄定居。公幼年殁父，与母相依，衣食难济。少时聪敏，崇文尚武，尤喜...
<<春梦轩·池青草色暖>> <<送张德常之松江判官>> <<闻宋子瑜归>> <<所闻有感>> 


余诠的诗词全集

春梦轩·池青草色暖
余诠
池青草色暖，蝶晓花枝满。
花满复花飞，春归蝶亦归。
蝶归春杳杳，春梦何时晓。
推枕看东风，几人春梦中。
春梦
送张德常之松江判官
余诠
万汇涵濡雨露中，百年文物倏飘蓬。
鲈鱼独擅吴中美，骥足宁如冀北空。
肝胆几时酬楚国，里闾从此变王风。
吴淞江水秋无底，好与使君襟抱同。...
肝胆
闻宋子瑜归
余诠
朝辞幕府解戎衣，夕向空山觅紫芝。
弹铗自伤为客早，折腰方叹去官迟。
萧萧白雁西风劲，采采黄花夕露滋。
却忆江波垂钓叟，白头犹作帝王师。...
黄花
所闻有感
余诠
尘飞鹿走力难任，巡幸沙边悔恨深。
鸟篆未经衔轵道，龙文先自徙汾阴。
空传行在沦孤愤，无复寰区遏八音。
圣德神功俱泯灭，英雄千载一沾襟。...

余诠的诗词名句全集
