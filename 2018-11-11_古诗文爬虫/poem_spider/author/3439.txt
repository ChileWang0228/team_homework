诗人:释仲皎
作品数目：16篇
朝代：宋代
诗人简介：释仲皎，字如晦，居剡之明心院。于寺前为倚吟阁，又於剡山白塔结庐而居，自号闲闲庵。所交皆文士，王銍曾有诗相赠。事见《剡录》卷二、八。今录诗十九首。...
<<庵居·啼切孤猿晓更哀>> <<次韵王性之梅花>> <<梅花·春到寒林雪得知>> <<归鸿阁·精舍傍修岭>> 
<<归云亭·一从飞出岫>> <<怀剡川故居>> <<故居·断雪流水古岩隈>> <<故居·病日飞蝇鬓雪乾>> 
<<静林寺古松>> 

释仲皎的诗词全集

静林寺古松
释仲皎
古松古松生古道，枝不生叶皮生草。
行人不见树栽时，树见行人几回老。
庵居·啼切孤猿晓更哀
释仲皎
啼切孤猿晓更哀，柴门半掩白云来。
山童问我归何晚，昨夜梅花一半开。
无地卓锥生计难，且空双手到林间。
猥随碧水瞻明月，坚订白云赊好山。
岩石空边依草舍，藤萝低处著松关。
年来...
岩石
次韵王性之梅花
释仲皎
白玉丛边碧玉流，见花无复为花羞。
春风细雨溪山路，洗尽去年今日愁。
去年
梅花·春到寒林雪得知
释仲皎
春到寒林雪得知，雪中谁解认芳姿。
溪山飞上一轮月，香满风前独立时。
独立
归鸿阁·精舍傍修岭
释仲皎
精舍傍修岭，道山随眼明。
山遗僧偃迹，水作剡溪声。
无雨竹亦润，有风松更清。
上方真可住，不用触归情。
归云亭·一从飞出岫
释仲皎
一从飞出岫，舒卷意何长。
作雨遍天下，乘风归帝乡。
无心怜洒落，到处自清凉。
缥缈来空碧，吟边带夕阳。
清凉
怀剡川故居
释仲皎
烟光流转太骎骎，山见春山换绿阴。
蝴蝶梦中新岁病，杜鹃声裹故乡心。
焦桐冷却风三尺，瘦竹拖来月一寻。
早晚掉头归小隐，诛茅千嶂白云深。...
早晚
故居·断雪流水古岩隈
释仲皎
断雪流水古岩隈，忆得柴门半扇开。
雪打子猷船上过，春从灵运屐边来。
逃禅野榻排芳草，觅句寒崖扫落苔。
容易三年抛绝去，不胜啼月晓猿哀。...
容易
故居·病日飞蝇鬓雪乾
释仲皎
病日飞蝇鬓雪乾，欲扶吾道愧衰残。
把他杓柄力何倦，还我钁头心便安。
待摘菜花添午供，便裁荷叶备春寒。
不辞高卧烟霞裹，枕上青山最好看。...
烟霞
牡丹·玉棱金线晓妆寒
释仲皎
玉棱金线晓妆寒，妙入天工不可干。
老去只知空境界，浅红深紫梦中看。
境界
送僧入三峰
释仲皎
上人瞿昙裔，律身玉无瑕。
力究毗尼论，注汪海无涯。
振锡复何许，三峰隐苍霞。
堂上大道师，灵芝发根芽。
相见涌法施，冬冬鼓声挝。
上人从之游，勿惮岁月遐。
坐待霜露熟，香风散天葩。...
根芽
题东白山啸猿亭
释仲皎
放意在林表，飘然更自由。
挂烟群木冷，啼月一山秋。
枭枭清风裹，凄凄碧涧头。
三声融妙听，行客若为愁。
清风
题东白山轩
释仲皎
竹外泉声急，松心月色寒。
人间推旷绝，只自倚阑干。
阑干
题西白山观雪
释仲皎
西白名山处，那堪踏雪观。
四围银世界，一色玉峰峦。
夜色和天冷，清辉放月寒。
溪梅初一二，著意为渠看。
初一
题西白山齐云阁
释仲皎
山云吹断路头开，此处疑穿月胁来。
怪底行人看碧落，笑谈容易作风雷。
碧落
雪作望剡溪
释仲皎
玉楼琼树晓烟披，拥衲开门四望迷。
清旷世人谁似我，雪中更对子猷溪。

释仲皎的诗词名句全集
