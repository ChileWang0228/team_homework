诗人:綦毋潜
作品数目：26篇
朝代：唐代
诗人简介：綦毋潜(生卒年不详)，字孝通，虔州今江西南康人，唐代著名诗人。约开元十四年约726年前后进士及第，授宜寿今陕西周至尉，迁右拾遗，终官著作郎，安史之乱后归隐，游江淮一代，后不...
<<送章彝下第>> <<送平判官入秦>> <<冬夜寓居寄储太祝>> <<春泛若耶溪>> 
<<题鹤林寺>> <<题栖霞寺>> <<送储十二还庄城>> <<送崔员外黔中监选>> 
<<送贾恒明府兼寄温张二司户>> 

綦毋潜的诗词全集

春泛若耶溪
綦毋潜
幽意无断绝，此去随所偶。
晚风吹行舟，花路入溪口。
际夜转西壑，隔山望南斗。
潭烟飞溶溶，林月低向后。
生事且弥漫，愿为持竿叟。...
断绝
送章彝下第
綦毋潜
长安渭桥路，行客别时心。献赋温泉毕，无媒魏阙深。
黄莺啼就马，白日暗归林。三十名未立，君还惜寸阴。
黄莺
送贾恒明府兼寄温张二司户
綦毋潜
越客新安别，秦人旧国情。舟乘晚风便，月带上潮平。
花路西施石，云峰句践城。明州报两掾，相忆二毛生。
旧国
送平判官入秦
綦毋潜
谪远自安命，三年已忘归。同声愿执手，驿骑到门扉。
云是帝乡去，军书谒紫微。曾为金马客，向日泪沾衣。
向日
题灵隐寺山顶禅院
綦毋潜
招提此山顶，下界不相闻。塔影挂清汉，钟声和白云。
观空静室掩，行道众香焚。且驻西来驾，人天日未曛。
行道
经陆补阙隐居
綦毋潜
不敢要君征亦起，致君全得似唐虞。谠言昨叹离天听，
新象今闻入县图。琴锁坏窗风自响，鹤归乔木隐难呼。
学书弟子何人在，点检犹存谏草无。...
乔木
送宋秀才
綦毋潜
冠古积荣盛，当时数戟门。旧交丞相子，继世五侯孙。
长剑倚天外，短书盈万言。秋风一送别，江上黯消魂。
秋风
送郑务拜伯父
綦毋潜
名公作逐臣，驱马拂行尘。旧国问郧子，劳歌过郢人。
一川花送客，二月柳宜春。奉料竹林兴，宽怀此别晨。
宜春
题招隐寺绚公房
綦毋潜
开士度人久，空岩花雾深。徒知燕坐处，不见有为心。
兰若门对壑，田家路隔林。还言证法性，归去比黄金。
黄金
宿太平观
綦毋潜
夕到玉京寝，窅冥云汉低。魂交仙室蝶，曙听羽人鸡。
滴沥花上露，清泠松下溪。明当访真隐，挥手入无倪。
滴沥
宿龙兴寺
綦毋潜
香刹夜忘归，松青古殿扉。灯明方丈室，珠系比丘衣。
白日传心静，青莲喻法微。天花落不尽，处处鸟衔飞。
天花
满公房
綦毋潜
世界莲花藏，行人香火缘。
灯王照不尽，中夜寂相传。
莲花
送集贤学士伊阙史少府放归江东觐省
綦毋潜
墨客钟张侣，材高吴越珍。千门来谒帝，驷马去荣亲。
吏邑沿清洛，乡山指白苹。归期应不远，当及未央春。
驷马
冬夜寓居寄储太祝
綦毋潜
自为洛阳客，夫子吾知音。尽义能下士，时人无此心。
奈何离居夜，巢鸟悲空林。愁坐至月上，复闻南邻砧。
夫子
题鹤林寺
綦毋潜
道林隐形胜，向背临层霄。松覆山殿冷，花藏溪路遥。
珊珊宝幡挂，焰焰明灯烧。迟日半空谷，春风连上潮。
少凭水木兴，暂令身心调。愿谢携手客，兹山禅诵饶。...
携手
题栖霞寺
綦毋潜
南山势回合，灵境依此住。殿转云崖阴，僧探石泉度。
龙蛇争翕习，神鬼皆密护。万壑奔道场，群峰向双树。
天花飞不着，水月白成路。今日观身我，归心复何处。...
归心
送储十二还庄城
綦毋潜
西阪何缭绕，青林问子家。天寒噪野雀，日晚度城鸦。
寂历道傍树，曈昽原上霞。兹情不可说，长恨隐沦赊。
缭绕
送崔员外黔中监选
綦毋潜
持衡出帝畿，星指夜郎飞。神女云迎马，荆门雨湿衣。
听猿收泪罢，系雁待书稀。蛮貊虽殊俗，知君肝胆微。
神女
若耶溪逢孔九
綦毋潜
相逢此溪曲，胜托在烟霞。潭影竹间动，岩阴檐外斜。
人言上皇代，犬吠武陵家。借问淹留日，春风满若耶。
淹留
题沈东美员外山池
綦毋潜
仙郎偏好道，凿沼象瀛洲。鱼乐随情性，船行任去留。
秦人辨鸡犬，尧日识巢由。归客衡门外，仍怜返景幽。
鹧鸪
茅山洞口
綦毋潜
华阳仙洞口，半岭拂云看。窈窕穿苔壁，差池对石坛。
方随地脉转，稍觉水晶寒。未果变金骨，归来兹路难。
窈窕
过方尊师院
綦毋潜
羽客北山寻，草堂松径深。养神宗示法，得道不知心。
洞户逢双履，寥天有一琴。更登玄圃上，仍种杏成林。
知心
登天竺寺
綦毋潜
郡有化城最，西穷叠嶂深。松门当涧口，石路在峰心。
幽见夕阳霁，高逢暮雨阴。佛身瞻绀发，宝地践黄金。
云向竹溪尽，月从花洞临。因物成真悟，遗世在兹岑。...
叠嶂
过融上人兰若
綦毋潜
山头禅室挂僧衣，窗外无人溪鸟飞。
黄昏半在下山路，却听钟声连翠微。
翠微
早发上东门
綦毋潜
十五能行西入秦，三十无家作路人。
时命不将明主合，布衣空染洛阳尘。
洛阳
祇园寺
綦毋潜
宝坊求往迹，神理驻沿洄。雁塔酬前愿，王身更后来。
加持将暝合，朗悟豁然开。两世分明见，余生复几哉。

綦毋潜的诗词名句全集
幽意无断绝，此去随所偶。 綦毋潜。  <<春泛若耶溪>> 

春泛若耶溪。 际夜转西壑，隔山望南斗。 綦毋潜。  <<春泛若耶溪>> 

春泛若耶溪。 潭烟飞溶溶，林月低向后。 綦毋潜。  <<春泛若耶溪>> 

春泛若耶溪。 香刹夜忘归，松青古殿扉。灯明方丈室，珠系比丘衣。 綦毋潜。  <<宿龙兴寺>> 

宿龙兴寺。 生事且弥漫，愿为持竿叟。 綦毋潜。  <<春泛若耶溪>> 

春泛若耶溪。 晚风吹行舟，花路入溪口。 綦毋潜。  <<春泛若耶溪>> 

春泛若耶溪。 黄昏半在下山路，却听钟声连翠微。 綦毋潜。  <<过融上人兰若>> 

过融上人兰若。 白日传心静，青莲喻法微。天花落不尽，处处鸟衔飞。 綦毋潜。  <<宿龙兴寺>> 

宿龙兴寺。 山头禅室挂僧衣，窗外无人溪鸟飞。 綦毋潜。  <<过融上人兰若>> 

