诗人:吴鼎芳
作品数目：83篇
朝代：明代
诗人简介：吴鼎芳，字凝父，明吴县（今江苏苏州）人。工诗文。后出家为僧。明苏州府吴县洞庭山人，字凝父。为诗萧闲简远，有出尘之致。与乌程范汭有《披襟倡和集》。年四十剃度为僧，名大...
<<青谿小姑曲>> <<唐嘉会妻>> <<灵峰山房夜起>> <<答松上人过访不值>> 
<<寒食江上>> <<虎山庵答蒋十>> <<严明甫园中>> <<饭石峰晚步>> 
<<怨诗·华屋春将尽>> 

吴鼎芳的诗词全集

废墓叹·废墓丛荆榛
吴鼎芳
废墓丛荆榛，下有妖狐穴。
哀魂泣杜鹃，化作枫林血。
颓波声断夕阳空，伤心莫向英雄说。
恩亦不堪酬，仇亦不堪雪。
神仙寂灭天地古，世故茫茫几销歇。
吴王台上望胥江，依然冷浸清秋月...
世故
斋雨·细雨散清晓
吴鼎芳
细雨散清晓，坐深移午时。
开帘东风入，香动梅花枝。
独酌亦成醉，不然无所为。
梅花
雨后登虎峰送张七
吴鼎芳
山雨飞才歇，山云散已齐。
林香清一寺，草绿过重溪。
气暖梅初熟，红残鸟不啼。
夕阳催客去，湖口挂帆低。
夕阳
寄怀王元直
吴鼎芳
月照絺花冷，秦淮荡酒船。
还家同一日，为别易三年。
海树含青雨，江鸿带白烟。
西风又飘泊，衰草自生怜。
西风
青谿小姑曲
吴鼎芳
十五盈盈学解愁，珠帘不卷倚箜篌。
多情明月无情水，夜夜青溪映酒楼。
无情
唐嘉会妻
吴鼎芳
凤皇失其侣，三年独彷徨。
岂无云中鹤，矫矫非所当。
所居谷水西，乃在淀水阳。
杨氏有好女，小字曰云芳。
年甫十一岁，许聘唐家郎。
庭前植嘉树，庭后植垂杨。
辛夷为屋柱，玳瑁为屋梁。...
朝露
灵峰山房夜起
吴鼎芳
寥寥青莲宇，出步夜方永。
蝉鸣四山秋，鹿饮一潭静。
圆月当碧空，孤塔立无影。
花落树犹香，竹深涧亦冷。
烟光散如水，明星上高岭。...
明星
答松上人过访不值
吴鼎芳
孤踪石上云，飘忽本无住。
门外即青山，一瓢向何处。
离心寄春草，柔艳欲飞去。
引领生白烟，花落祇陀树。
离心
寒食江上
吴鼎芳
春波绿浼浼，江南去江北。
风生浦口花，蒲帆缓无力。
燕子乍归来，游丝恼寒食。
寒食客思家，残阳吊容色。
寒食
虎山庵答蒋十
吴鼎芳
偶坐已夕照，徘徊夜复深。
西岑见新月，堕露闻松林。
觉有幽人来，隔窗动微吟。
徘徊
严明甫园中
吴鼎芳
为园刚一亩，生事已云足。
日午闻鸡声，炊烟起茅屋。
石色秀可餐，林香暖盈掬。
相见无寒暄，惟言酒新漉。
寒暄
饭石峰晚步
吴鼎芳
白鸟不飞处，云光和水凝。
自吟松下路，遥见寺中灯。
夕爽山无雨，春寒涧有冰。
隔花相问讯，月照荷锄僧。
怨诗·华屋春将尽
吴鼎芳
华屋春将尽，纱窗日易昏。
不知多少恨，相见与君言。
纱窗
三妇艳·大妇理膏沐
吴鼎芳
大妇理膏沐，中妇启房栊。
小妇独无事，但问落花风。
丈人且安卧，东窗日未红。
月夜怀东生
吴鼎芳
云光吹作水，半在湖中央。
遥看胥母树，叶脱山苍苍。
美人但高卧，不知今夜长。
苍苍
天台山中
吴鼎芳
白云伴衾宿，开户云飞去。
出户寻白云，苍厓湿芒屦。
峰头异域僧，洞口先朝树。
流水带余花，从来不知处。
流水
寄赵凡夫
吴鼎芳
十里寒山路，香风正采茶。
偶随樵客去，一到隐君家。
细语生清月，闲心托片霞。
别来湖水阔，秋色上絺花。
闲心
寺夜看瓶菊
吴鼎芳
分取东篱色，磁瓶晚更宜。
香生携伎处，艳冷著灯时。
夜久僧还对，秋深蝶不知。
若教欢赏地，风露正凄其。
寄陆明生
吴鼎芳
为别每愁予，予归只寺居。
坪香风猎草，阪绿雨粘蔬。
未足一春梦，常无百里书。
夕阳临水久，烟渚下春锄。
春梦
西湖夜泛
吴鼎芳
疏雨洗空翠，来看湖上山。
断桥芳柳外，小艇白鸥间。
月在美人远，春忙流水闲。
西陵犹唤酒，灯影出花关。
流水
挽黄伯传
吴鼎芳
清霜怨入百花洲，衰草斜阳送白头。
只尺有家归不得，一抔无土葬何由。
飘零旧酒南湖月，检点来书下驿秋。
多谢春风江国燕，相逢犹是话穷愁。...
飘零
人日雨中上方寺看梅
吴鼎芳
人日初开社，香风拂寺门。
梅花殊耐雨，一白自成村。
湿气蒸初艳，春声散冷魂。
钟残僧出定，留语坐黄昏。
黄昏
竹枝词·青山是处锁蛾眉
吴鼎芳
青山是处锁蛾眉，日日湖边有别离。
却怪烟波三万顷，扁舟只许载西施。
烟波
竹枝词·江南一雪苦非常
吴鼎芳
江南一雪苦非常，湖上空余橘柚乡。
万树千头零落尽，于今那得洞庭霜。
零落
竹枝词·湖船来往惯风波
吴鼎芳
湖船来往惯风波，尾后黄旗飞虎图。
一夜王程三百里，枇杷明日进留都。
枇杷
竹枝词·南濠有客寄书还
吴鼎芳
南濠有客寄书还，夫婿黄柑已趁钱。
几日不来湖上棹，休教重上赣州船。
夫婿
虞美人·营门飒飒惊风雨
吴鼎芳
营门飒飒惊风雨，一片楚歌中夜起。
拔山力尽霸业空，八千子弟淮河水。
腰间宝剑无精光，神龙变作魑魅语。
美人宛转其奈何，啼痕尽染征袍紫。
请从剑下化香魂，花枝肯傍秋风主。
妾心...
秋风
闺中曲·客归青海头
吴鼎芳
客归青海头，报道单于死。
晓起望征人，新妆从此理。
青海
柳枝词·绿阴如雨万条斜
吴鼎芳
绿阴如雨万条斜，啼罢朝莺又晚鸦。
尽日春风无别意，只吹花点过西家。
春风
柳浪溪·山青秋雨后
吴鼎芳
山青秋雨后，人坐秋风里。
平沙下鸥鹭，簌簌动芦苇。
夜半明月光，渔舟弄空水。
夜半
钓鱼湾·家住此湾中
吴鼎芳
家住此湾中，不出此湾里。
长日坐鱼矶，关心澹无已。
白云起前山，悠悠亦来此。
搔首对斜阳，纶竿久不理。
悠悠
归湖上·西风吹箬笠
吴鼎芳
西风吹箬笠，无恙旧江天。
白鸟飞破水，青山移近船。
晚晴枫叶外，秋冷荻花边。
泊处堪遥指，柴门生野烟。
花边
前溪·野风迎白衲
吴鼎芳
野风迎白衲，随步已前溪。
落日在流水，远山青不齐。
花寒聊自軃，鸟倦偶然啼。
何处茶烟起，渔舟系竹西。
落日
松下·松根酒一瓶
吴鼎芳
松根酒一瓶，月下人两个。
月落酒瓶空，自枕松根卧。
宿江上·山色下空江
吴鼎芳
山色下空江，江光动舴艋。
霜枫红不尽，已入暮秋景。
来雁忽有声，归云渐无影。
醉卧芦花中，月高梦魂冷。
芦花
泊北固山下
吴鼎芳
夕阳江色远，舣棹潮初退。
独客吟清秋，沙鸥冷相对。
水气上城根，风声隐岩背。
渔舟载烟火，撑入菰茭内。
风声
寺夜·林坳动萧槭
吴鼎芳
林坳动萧槭，橡叶走檐际。
柴门夜忘关，山风自开闭。
邑邑如有怀，遥遥转无寐。
佛灯清可依，城柝冷相递。
斜月苦近床，严霜白满地。...
遥遥
送粱公·一瓶兼一钵
吴鼎芳
一瓶兼一钵，离思自然轻。
野水迎风渡，空山带雨行。
荒村过晚食，破衲任残更。
莫以前途远，经年住化城。
前途
度岭·林僧言别去
吴鼎芳
林僧言别去，自憩松下石。
红泉界空翠，巢居叫霜笛。
夕光淡西水，千顷成一碧。
冷信雁传来，秋容枫点出。
闲云满怀袖，邀我过山脊。...
满怀
过高峰庵
吴鼎芳
林回觉路枉，路枉亦自适。
光风不作寒，吹烟半晴湿。
涧春多异芳，岭月少行迹。
犬吠空山云，山僧杖藜出。
行迹
采香泾·柔风吹断靡芜死
吴鼎芳
柔风吹断靡芜死，岁岁春芳付流水。
西岩尤剩昔时云，斜阳照出行宫址。
香魂去不还，野鸟愁空山。
轻罗绣作苔，花斑苔花斑。
空山冷夜深，露泣西施井。...
西施
飞楼曲戏柬茅止生
吴鼎芳
飞楼宛转芙容簇，对列鸳鸯三十六。
东风著意渡江来，染出蛾眉春水绿。
楼头何处得春先，非雾非烟俱可怜。
红芳杂沓锦茵软，尘香不上双行缠。
婵娟花月曾无价，只向嫦娥乞长夜。
夜长...
长夜
沈端伯陆仲飞携酒过碧云庵
吴鼎芳
秋色前山好，双扉尽日开。
卧云禅侣寂，曳竹酒人来。
空响生黄叶，清阴覆碧苔。
城中同是月，不及此迟回。
秋色
小院·小院曾行处
吴鼎芳
小院曾行处，今来不忍行。
是花皆黯淡，有月未分明。
转觉非前事，终怜负此生。
遥波春一片，流恨复流情。
分明
无题·绮疏微透晓光寒
吴鼎芳
绮疏微透晓光寒，欲贴鸦黄展镜鸾。
错怪桃花似侬面，一番风雨便春残。
桃花
寄情·残山如黛月痕斜
吴鼎芳
残山如黛月痕斜，子夜青鞋踏浅沙。
十里红桥东畔路，梅花多处是君家。
梅花
夜宿三山寺望苕上怀吴允兆
吴鼎芳
只此堪乘兴，秋风一放船。
天清皆在水，树冷不生烟。
静后转忘寐，望穷殊可怜。
书来同所愿，池内有青莲。
可怜
春游曲·雨余芳草绿新齐
吴鼎芳
雨余芳草绿新齐，亭树无人绣幕低。
忽漫好风传笑语，流莺飞过杏花西。
风传
双燕离·双飞不只栖
吴鼎芳
双燕飞，双飞不只栖。
衔春归柳巷，弄水出花溪。
惊风起，双燕离，一雄复一雌，一东复一西。
含啼悲宛转，顾影复差池。
青天一万里，遥系长相思。
岧峣桂岭不可度，云軿日暮迷烟雾。
秋去春...
长相
秋怀·枕上闻捣衣
吴鼎芳
枕上闻捣衣，月白秋绕屋。
东家红泪妾，凄凄灭余烛。
闲阶堕橡栗，野鼠走簌簌。
风吹断梦来，竟夕不能续。
衰鬓伴寒砧，霜花写心曲。...

吴鼎芳的诗词名句全集
