诗人:潘之恒
作品数目：10篇
朝代：明代
诗人简介：潘之恒（约1536-1621）字景升，号鸾啸生，冰华生，安徽歙县、岩寺人，侨寓金陵。嘉靖间官至中书舍人。明代戏曲评论家、诗人。明嘉靖年间，官至中书舍人，得汪道昆保荐，入白榆社。...
<<慧庆寺访无怀如庵>> <<娄江谒二王先生墓>> <<昆山听杨生曲有赠>> <<雨后同钱象先王德操>> 
<<游楞伽山>> <<西陵逢杨五>> <<赋得千山红树>> <<春燕·海燕留空垒>> 
<<白下逢梁伯龙感旧>> 

潘之恒的诗词全集

慧庆寺访无怀如庵
潘之恒
寒山东一曲，云是白莲溪。
寺僻居桥左，林深到竹西。
波生梁日动，梵出径云迷。
莫漫嗟无侣，禅枝喜共栖。
山东
西陵逢杨五
潘之恒
一番秋色落蘼芜，莲子香残更技蒲。
击楫似邀桃叶渡，看花空忆莫愁湖。
凄凉古堞悲遗事，寂寞荒园问旧垆。
怪杀钱塘城外柳，夜来栖尽白门乌。...
寂寞
娄江谒二王先生墓
潘之恒
祗园澹圃各荒芜，绵竹寻师事岂诬。
积翠丹台空集凤，杀青玄草尽传乌。
惊心尘土双埋玉，挥涕河山一束刍。
怅望新阡松柏路，敢从青树问荣枯。...
河山
昆山听杨生曲有赠
潘之恒
板桥南岸柳如丝，柳下谁家将叛儿。
《白苎》尚能调魏谱，红牙原是按梁词。
雨添山翠通城染，潮没堤痕去路疑。
年少近来无此曲，旧游零落使人悲。...
去路
雨后同钱象先王德操
潘之恒
客怀岑寂后，无复更寻幽。
积雨沉鲛室，新云簇虎丘。
树高能半塔，山浅亦藏舟。
为问千人坐，曾消几日愁。
岑寂
游楞伽山
潘之恒
移棹出横塘，悠然见上方。
天从湖尾缩，山带树容苍。
客病消茶碗，禅心醒石床。
翻怜台畔草，尽作苾刍香。
赋得千山红树
潘之恒
秋岸繁华景，红霞万树春。
西风无限意，吹尽送归人。
落叶萧萧路，秋风湖上波。
到家红树少，不怨客愁多。
秋风
春燕·海燕留空垒
潘之恒
海燕留空垒，逢春几度归。
引雏将唶唶，识主故依依。
解语欺黄鸟，谋身尚黑衣。
莫嫌泥滓污，曾向玉楼飞。
黄鸟
白下逢梁伯龙感旧
潘之恒
梨园处处按新词，桃叶家家度翠眉。
一自流传江左调，令人却忆六朝时。
江左
白下逢梁伯龙感旧·一别长干已十年
潘之恒
一别长干已十年，填词赢得万人怜。
歌梁旧燕双栖处，不是乌衣亦可怜。

潘之恒的诗词名句全集
