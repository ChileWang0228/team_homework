诗人:许月卿
作品数目：276篇
朝代：宋代
诗人简介：许月卿，字太空，学者称山屋先生，婺源人。从魏了翁学。早年入赵葵幕，理宗嘉熙四年以军功补校尉，为江东转运司属官。淳祐四年进士，授濠州司户参军，七年，兼本州教授。吕文德辟...
<<香潭·平生不作明河篇>> <<月代·月代太阳>> <<临川·临川摄守得仁侯>> <<历日·历日从头又一新>> 
<<跋东坡墨迹>> <<赠写梅僧处能>> <<九江·满目山川贤否异>> <<贺杨司户庭玉>> 
<<题婺源斋厅>> 

许月卿的诗词全集

春日·夜雨昼晴花世界
许月卿
夜雨昼晴花世界，晚风朝露柳精神。
花花柳柳春何限，安乐窝中第一人。
安乐窝
与郑婺源·凄凉客舍岸维舟
许月卿
凄凉客舍岸维舟，明月清风古渡头。
飞雁不来云欲暮，碧英一树十分秋。
渡头
月代·月代太阳
许月卿
月代太阳，太阳代月。君逸臣劳，职分无越。穆穆皇皇，明明在烈。光于四方，罔不秉哲。火明水清，坎离斯设。日月有明，容光靡阙。无非教也。教亦不屑。金取其清，分明之精。东有启明，西有长...
太阳
次韵云岩·权舆於我屋渠渠
许月卿
权舆於我屋渠渠，久敬如君世莫如。明月清风诗满案，好天良夜酒连车。樽前远韵轻盈菊，醉后分题烂慢书。凡此坐中人十九，铭枢玉带客金鱼。...
权舆
香潭·平生不作明河篇
许月卿
平生不作明河篇，一笑童心尚隐然。后日视今哀后日，同年而语不同年。莹清川泽玻璃地，浓淡烟云水墨天。尽向知人前说梦，何妨句里有婵娟。...
平生
野人·野人方蠖屈
许月卿
野人方蠖屈，天子正龙飞。东阁翘林騪，北山□□移，鵩来贾生去，熊兆太公归。地主殷勤别，云霄万里期。
太公
挽词·紫阳儒者侣
许月卿
紫阳儒者侣，恨不与同时。指示四书要，躬亲百世师。钦崇道克业，怀保诰宽慈。玉殿凄凉处，瑶题尚启敷。
紫阳
九江·满目山川贤否异
许月卿
满目山川贤否异，对床风雨弟兄同。
九江莫作淮西看，记得九江元是东。
九江
此行·此行得得不虚行
许月卿
此行得得不虚行，两豸雌雄聚德星。
忧国爱君吾辈事，嘱君当局唤惺惺。
吾辈
呈翁司理名方子擢婺邑
许月卿
桃李春风山谷酒，河阳桃李更春风。
风流建水翁承赞，樽酒论文千载同。
春风
次韵胡梅泷
许月卿
梦渠处处晓星残，秋水盈盈隔晓山。
山外梅泷应秋水，一泓秋月夜将阑。
秋水
星学·星学精微蒋逸堂
许月卿
星学精微蒋逸堂，濂溪一赋见行藏。
楼高照眼银溪水，万籁无声月印窗。
无声
首夏·首夏清和如惠夷
许月卿
首夏清和如惠夷，心情熙洽似唐虞。
竹梢巧送月到牖，荷叶乱迎风入湖。
迎风
雪后·万木未春先玉蕊
许月卿
万木未春先玉蕊，千峰非浪亦银山。
雪融毕竟无踪迹，依旧梅花耐岁寒。
踪迹
乐天·乐天歌里商人妇
许月卿
乐天歌里商人妇，子美诗中黄四娘。
莫向痴人前说梦，世间万事海茫茫。
茫茫
次韵朱塘·游子从来悲故乡
许月卿
游子从来悲故乡，归来襟袖芷兰芳。梦魂飞去云涛远，杖策闲行秋水光。可是梦中曾到此，安知身后却余香。紫阳弟子有贤子，卜筑新亭真肯堂。...
故乡
次韵汪敬子
许月卿
好善芝兰馨，恶恶鲍鱼腥。一心宰天地，万世流风霆。六经如元氯，异端如氛埃。会往洙泗滨，传取心印回。
次韵
暮春联句·清庙朱弦瑟
许月卿
清庙朱弦瑟，羔羊素緎风。钓竿渔艇小。园径李蹊通。白酒浑忘送，皇天似不公。风檐开秀色，雪岭现酥胸。王化殊无外，圣贤时复中。人称君子子，卿自密翁翁。从唤酒经癖，聊纾花史忠。前知...
暮春
鹿鸣用赵资相韵
许月卿
宗主人才郭子仪，门多将相蔚相辉。托根小草秋榆宦，食叶长廊春棘闱。报国自怜心事壮，忧时不觉梦魂飞。平生此志非温饱，勋业从公问指归。...
报国
题项横父临清亭时方生孙
许月卿
青梅如豆子，更可缓临清。倚杖闲花落，凭栏芳草生。逢人须说项，生子又添丁。千叶桃难实，山茶耐久盟。
临清
题俞时琰杏山堂医
许月卿
妖冶来奔夜色昏，毅然绝谷有神明。春融庭畔一帘柳，秋满湖边万顷云。荡涤胃肠无秽浊，洞明空色有真清。陈楼相问胡卢处，本事方书世并行。...
并行
题汪端翁庙
许月卿
端公碑石蔓萝扪，叹息双杉拔本根。将略传家自忠显，侍儿枭首亦平原。乘风飞去乾坤窄，踏月归来烟水昏。往事不堪重回首，青灯黄卷照芳樽。...
乾坤
题明皇贵妃上马图
许月卿
开元天宝号太平，快活三郎偏纵情。帝闲天骥云雷駃，回首绝怜妃子醉。海棠酣春睡未足，扶上马时颓山玉。二珰两边扶蹋{左革右登}，群姬争扶不用命。万花丛，玉山花，花朝主，醉牡丹。共立马...
贵妃
月色·明月亦清哉
许月卿
明月亦清哉，清风绝点埃。村童催睡去，野叟问禅来。乐事赏心夜，清风明月梅。夜深群籁静，猿鹤莫相猜。
月色
有感·一饮地黄酒
许月卿
一饮地黄酒，冤哉入九泉。云孤无葬地，雪霁有苍天。今岁难张咏，他年高董宣。视吾匣中剑，光射斗牛边。
地黄
临川·临川摄守得仁侯
许月卿
临川摄守得仁侯，闵两精诚贯显幽。五日不将京兆看，丰年惟切杜陵忧。先欣霡霂滋青稻，伫见滂沱涨碧流。物外闲人欢喜处，炎天亭受一亭秋。...
临川
历日·历日从头又一新
许月卿
历日从头又一新，直饶燕雀喜新晴。梅花献岁无边景，喜鹊今朝第一声。柳眼知时王幕绿，草心报国汉朝青。日晴夜雨丰年兆，雨过云开月满庭。...
报国
京城看月·几千万碧绿琉璃
许月卿
几千万碧绿琉璃，中有一圆光照之。更好一物可与对，部勒星宿光陆离。忆昔看月大江头，天地中间风吹衣。凡客无缘相宾主，独携杯酒独吟诗。只今千门万户闭，良夜京华无人知，似我快活更有...
碧绿
和赵资相·手托东南半壁天
许月卿
手托东南半壁天，向天捧诏下搜贤。尘沙骑鹤征鸿倦，衢道乘鸾病骥先。玉陛九重将玉立，珠帘十昊看珠联。状元宰相平生事，雅意中原愿执鞭。...
东南
赋吴廷圭筼西亭
许月卿
竹西歌吹古扬州，分与延陵第一流。直节雪霜霜晓槛，虚心风月月明楼。东南直道辉青史，朔北虚怀动玉旒。立尽斜阳更新月，缠腰骑鹤此君游。...
青史
帝学·帝学须君入
许月卿
帝学须君入，天游输我豪。君方註老子，我自读离骚。湖上春风好，山中夜月高。山高君寄内，湖海我陶陶。
春风
程贡元·少从诸父与君游
许月卿
少从诸父与君游，到眼铭章泪莫收。水阔骑鲸霜叶落，波寒跃鲤雪蘋秋。当时折桂浮云梦，今日丛萱暮霭愁。惆怅人洪暗烟月，淡凝碑字湿松楸。...
暮霭
来访·桥梓风流满腹经
许月卿
桥梓风流满腹经，桂花香里识魁名。翻成宵梦古今事，何况人间父子情。先集一编诗橐富，家传万卷子金荣。挂名叙跋流芳远，晓起吟窗仔细评。...
风流
跋东坡墨迹
许月卿
海外归来衰鬓皤，浩然之气笔嵯峨。
富贵不淫贫贱乐，万年千载一东坡。
贫贱
赠写梅僧处能
许月卿
月明窗上老梅癯，我有天然水墨图。
笑镣无文知老子，冰绡影里觅林逋。
老子
贺杨司户庭玉
许月卿
阳关酒尽不成声，杨柳烟中一棹轻。
日暮碧云烟水阔，梅花难寄此时情。
云烟
题婺源斋厅
许月卿
浓淡烟云展画，浅深稿橹水挼蓝。
扁舟我欲春风里，鱼鸟依然旧所谙。
春风
次韵胡同年女
许月卿
吴猛幽闺毓彩鸾，飞琼相约下人寰。
第翁年复儿时貌，乞我灵丹驻玉颜。
相约
次韵用学礼
许月卿
章泉姓字馥於梅，宅相相逢亦妙哉。
见说章泉诗刻梓，幸分一本洗尘埃。
洗尘
旅獒图·戒獒式燕紫阳诗
许月卿
戒獒式燕紫阳诗，展画如观作训时。
我道非唐无此笔，宋人那解析豪厘。
紫阳
风起·风起成文天气好
许月卿
风起成文天气好，水清如镜地如钟。
师门名节千千载，直与湖山共不穷。
名节
车中·路平正好坐车中
许月卿
路平正好坐车中，时有禽声山翠浓。
凭轼斜眸看法帖，开帘正面受春风。
看法
次韵胡梅泷·对梅花每恨匆匆
许月卿
对梅花每恨匆匆，竟日望断胡梅泷。
欲往从之秋水隔，参横月落梦渠侬。
秋水
白雪·白雪家家拆蚕箔
许月卿
白雪家家拆蚕箔，清风行行入秧笛。
半开犹蕊花情远，久雨初晴禽语骄。
清风
答云甫程文
许月卿
风将杨柳绿铺地，月画蒲萄架在池。
却扇清风嫩凉夜，携筇明月共归时。
清风
答云甫程文·一川风月有余地
许月卿
一川风月有余地，万顷烟波无尽天，
蝶梦笑渠飞绿树，鸥盟了我钓鱼船。
余地
次韵马枢密
许月卿
年来闭户学崇深，邂逅论文悦我心。
浊酒一杯茶一碗，坐看日影转桐阴。
邂逅
次韵马枢密·卧听争雨半篙深
许月卿
卧听争雨半篙深，晓展芭蕉数尺心。
携手方山行乐处，满林松竹翠阴阴。
行乐
赠竹溪·子厚有溪浑未竹
许月卿
子厚有溪浑未竹，徽之有竹不能溪。
试问竹溪何所似，风流六逸共标题。
风流
赠朱野拙·官样何如野
许月卿
官样何如野，谋生拙最宜。
君门标野拙，篆刻大精奇。

许月卿的诗词名句全集
