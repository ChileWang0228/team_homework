诗人:刘师复
作品数目：11篇
朝代：宋代
诗人简介：刘师复，宋抚州临川人，字元德，一作成德，或作成科。哲宗元符三年进士。知分寧县。徽宗宣和三年復中博学宏词科。累官宗正卿。素为吕颐浩、朱胜非所知。歷两浙发运使，官至...
<<诗卷·万里归来葺故园>> <<诗卷·水流云在意>> <<诗卷·别港莺娇恰恰啼>> <<诗卷·天造西湖锦绣堆>> 
<<诗卷·此客清狂似季真>> <<诗卷·杖藜引客入渔家>> <<诗卷·当年飞鸟亦难前>> <<诗卷·小小船斋阚碧流>> 
<<诗卷·诗翁老去尚儿嬉>> 

刘师复的诗词全集

诗卷·涧边烂醉桂花秋
刘师复
涧边烂醉桂花秋，明发攜琴不可留。
遥想两峰湖一曲，画船何日许同游。
桂花
诗卷·天造西湖锦绣堆
刘师复
天造西湖锦绣堆，柳边渔父小篷开。
能言景定年间事，公主鸾箫锦櫂来。
公主
诗卷·万里归来葺故园
刘师复
万里归来葺故园，阚湖新结小船轩。
双亲八十喜康健，七子侍劳三十孙。
故园
诗卷·水流云在意
刘师复
水流云在意，政不限西东。
山泽秋如瘦，江湖道亦穷。
浙音惟我听，冀眼独居空。
甚惜匆匆别，西风落叶中。
西风
诗卷·别港莺娇恰恰啼
刘师复
别港莺娇恰恰啼，苏公堤过赵公堤。
水西云北春无赖，细柳新蒲绿未齐。
无赖
诗卷·此客清狂似季真
刘师复
此客清狂似季真，意行湖曲眺青春。
橹声往往来来好，山色朝朝暮暮新。
往往
诗卷·杖藜引客入渔家
刘师复
杖藜引客入渔家，尽敞蓬窗作供茶。
三面阑干诗思阔，湖光千顷浸荷花。
阑干
诗卷·当年飞鸟亦难前
刘师复
当年飞鸟亦难前，今日中堂起烧烟。
丞相不嗔山色好，歌声稳送里河船。
丞相
诗卷·小小船斋阚碧流
刘师复
小小船斋阚碧流，水仙招我下湖游。
箫声嫋嫋歌声合，桂子香中十里秋。
水仙
诗卷·诗翁老去尚儿嬉
刘师复
诗翁老去尚儿嬉，撩拨歌鬟笑挽衣。
草草杯盘随处饮，西泠桥入断桥归。
随处
诗卷·北去南来无定居
刘师复
北去南来无定居，水流去在意何如。
湖边倘有西飞雁，只寄诗筒莫寄书。

刘师复的诗词名句全集
