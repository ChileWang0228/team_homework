诗人:倪龙辅
作品数目：7篇
朝代：宋代
诗人简介：倪龙辅，字鲁玉（《宋诗纪事》卷七四），号梅村（《诗家鼎臠》卷上）。今录诗七首。
<<藏一山房>> <<宫怨·翠袖无香镜有尘>> <<登楼有感·好趁西风理钓舟>> <<六经·四十馀万字>> 
<<酬答·人生乐处是家山>> <<钱谦斋新居>> <<蔷薇·洛本空藏画牡丹>> 

倪龙辅的诗词全集

宫怨·翠袖无香镜有尘
倪龙辅
翠袖无香镜有尘，一枝花瘦不藏春。
十年不识君王面，始信婵娟解误人。
婵娟
登楼有感·好趁西风理钓舟
倪龙辅
好趁西风理钓舟，半生书剑两悠悠。
凭高有恨无人识，空负关河万里秋。
西风
酬答·人生乐处是家山
倪龙辅
人生乐处是家山，归即须归说便难。
吾道何尝拘出处，丈夫例不怕饥寒。
一天明月随诗笠，万古清风在钓竿。
浮利浮名尽如许，笑他开眼梦邯郸。...
清风
藏一山房
倪龙辅
屋小书千古，身闲心五湖。
从人笑迂阔，于道转清孤。
涯涘观诗砚，阳春借酒壶。
江边折黄菊，共感老头颅。
阳春
六经·四十馀万字
倪龙辅
四十馀万字，字字寓经纶。
其用通天下，何尝语世人。
壁藏终有汉，灰冷亦无秦。
永永扶三极，难穷此道神。
经纶
钱谦斋新居
倪龙辅
携琴载鹤又如京，隐处如村却近城。
吴越山从楼外起，江湖水到宅前清。
草将春色归新句，梅着寒香暖旧盟。
最喜出门天咫尺，摩挲老眼看升平。...
春色
蔷薇·洛本空藏画牡丹
倪龙辅
洛本空藏画牡丹，海棠出蜀近应难。
莫嫌村巷蔷薇野，春晚犹堪取次看。

倪龙辅的诗词名句全集
