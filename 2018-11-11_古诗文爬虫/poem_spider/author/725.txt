诗人:苏曼殊
作品数目：97篇
朝代：现代
诗人简介：苏曼殊（1884-1918），近代作家、诗人、翻译家，广东香山县（今广东省珠海市沥溪村）人。原名戬，字子谷，学名元瑛，法名博经，法号曼殊，笔名印禅、苏湜。光绪十年（公元1884年）生于日本...
<<本事诗·春雨楼头尺八箫>> <<本事诗·九年面壁成空相>> <<莫愁湖寓望>> <<过若松町有感示仲兄>> 
<<以诗并画留别汤国顿>> <<佳人·佳人名小品>> <<调筝人将行>> <<题担当山水册>> 
<<东居·却下珠帘故故羞>> 

苏曼殊的诗词全集

本事诗·春雨楼头尺八箫
苏曼殊
春雨楼头尺八箫，何时归看浙江潮？
芒鞋破钵无人识，踏过樱花第几桥。
樱花
失题·斜插莲蓬美且鬈
苏曼殊
斜插莲蓬美且鬈，曾教粉指印青编。
此后不知魂与梦，涉江同泛采莲船。
莲蓬
憩平原别邸赠玄玄
苏曼殊
狂歌走马遍天涯，斗酒黄鸡处士家。
逢君别有伤心在，且看寒梅未落花。
伤心
本事诗·九年面壁成空相
苏曼殊
九年面壁成空相，持锡归来悔晤卿。
我本负人今巳矣，任他人作乐中筝。
作乐
本事诗·丈室番茶手自煎
苏曼殊
丈室番茶手自煎，语深香冷涕潸然。
生身阿母无情甚，为向摩耶问夙缘。
无情
东居·碧沼红莲水自流
苏曼殊
碧沼红莲水自流，涉江同上木兰舟。
可怜十五盈盈女，不信卢家有莫愁。
可怜
东居·灯飘珠箔玉筝秋
苏曼殊
灯飘珠箔玉筝秋，几曲回阑水上楼。
猛忆定庵哀怨句：“三生花草梦苏州”。
哀怨
过若松町有感示仲兄
苏曼殊
契阔死生君莫问，行云流水一孤僧。
无端狂笑无端哭，纵有欢肠已似冰。
无端
本事诗·无量春愁无量恨
苏曼殊
无量春愁无量恨，一时都向指间鸣。
我亦艰难多病日，哪堪重听八云筝。
无量
游同泰寺与伍仲文联句
苏曼殊
赫赫同泰寺，妻妻玄武湖。（曼殊）
红莲冒污泽，绿盖掩青苑。（仲文）
幕府林葱蒨，钟山路盘纡。（曼殊）
苍翠明陵柏，清新古渡芦。（仲文）
天空任飞鸟，秋水涤今吾。（曼殊）
六代潜踪汉，三山古国吴。（仲...
秋水
莫愁湖寓望
苏曼殊
清凉如美人，莫愁如明镜。
终日对凝妆，掩映万荷柄。
掩映
步元韵敬答云上人·公子才华迥绝尘
苏曼殊
公子才华迥绝尘，海天廖阔寄闲身。
春来梦到三山未，手摘红樱拜美人。
才华
以诗并画留别汤国顿
苏曼殊
蹈海鲁连不帝秦，茫茫烟水着浮身。
国民孤愤英雄泪，洒上鲛绡赠故人。
英雄
题担当山水册
苏曼殊

一代遗民痛劫灰，闻师陡听笑声哀。
滇边山色俱无那，迸入苍浪泼墨来。

遗民
本事诗·愧向尊前说报恩
苏曼殊
愧向尊前说报恩，香残玦黛浅含颦。
卿自无言侬已会，湘兰天女是前身。
前身
东居·兰蕙芬芳总负伊
苏曼殊
兰蕙芬芳总负伊，并肩携手纳凉时。
旧厢风月重相忆，十指纤纤擘荔枝。
风月
吴门·白水青山未尽思
苏曼殊
白水青山未尽思，人间天上两霏微。
轻风细雨红泥寺，不见僧归见燕归。
霏微
海上·罗幕香残欲暮天
苏曼殊
罗幕香残欲暮天，四山风雨总缠绵。
分明化石心难定，多谢云娘十幅笺。
化石
樱花落·十日樱花作意开
苏曼殊
十日樱花作意开，绕花岂惜日千回？
昨来风雨偏相厄，谁向人天诉此哀？
忍见胡沙埋艳骨，休将清泪滴深杯。
多情漫向他年忆，一寸春心早巳灰。...
春心
耶婆提病中
苏曼殊
君为塞上鸿，我为华亭鹤。
遥念旷处士，对花弄春爵。
良讯东海来，中有游仙作。
劝我加餐饭，规我近绰约。
炎蒸困露旅，南海何辽索。
上国亦已芜，黄星向西落。
青骊逝千里，瞻乌止谁屋。...
肝胆
南楼寺怀法忍
苏曼殊
万物逢摇落，姮娥耐九秋。
缟衣人不见，独上寺南楼。
摇落
春日·好花零落雨绵绵
苏曼殊
好花零落雨绵绵，辜负韶光二月天。
知否玉楼春梦醒，有人愁煞柳如烟。
春梦
迟友·云树高低迷古墟
苏曼殊
云树高低迷古墟，问津何处觅长沮？
鱼郎引入林深处，轻叩柴扉问起居。
起居
代柯子柬少侯
苏曼殊
小楼春尽雨丝丝，孤负添香对语时。
宝镜有尘难见面，妆台红粉画谁眉？
孤负
过莆田
苏曼殊
柳阴深处马蹄骄，无际银沙逐退潮。
茅店冰旗直市近，满山红叶女郎樵。
女郎
步元韵敬答云上人·旧游如梦劫前尘
苏曼殊
旧游如梦劫前尘，寂寞南州负此生。
多谢素书珍重意，怜侬憔悴不如人。
珍重
东居·蝉翼轻纱束细腰
苏曼殊
蝉翼轻纱束细腰，远山眉黛不能描。
谁知词客蓬山里，烟雨按台梦六朝。
烟雨
吴门·水驿山城尽可哀
苏曼殊
水驿山城尽可哀，梦中衰草凤凰台。
春色总怜歌舞地，万花缭乱为谁开？
歌舞
吴门·万树垂杨任好风
苏曼殊
万树垂杨任好风，斑骓西向水田东。
莫道碧桃花独艳，淀山湖外夕阳红。
夕阳
海上·星戴环佩月戴珰
苏曼殊
星戴环佩月戴珰，一夜秋寒掩洞房。
莫道横塘秋露冷，残荷犹自盖鸳鸯。
鸳鸯
题雪莱集
苏曼殊
谁赠雪莱一曲歌？可怜心事正蹉跎。
琅玕欲报从何报？梦里依稀认眼波。
依稀
吴门·万户千门尽劫灰
苏曼殊
万户千门尽劫灰，吴姬含笑踏青来。
今日已无天下色，莫牵麋鹿上苏台！
麋鹿
佳人·佳人名小品
苏曼殊
佳人名小品，绝世已无俦。
横波翻泻泪，绿黛自生愁。
舞袖倾东海，纤腰惑九洲。
传歌如有诉，余转杂箜篌。
东海
调筝人将行
苏曼殊
送卿归去海潮生，点染生绢好赠行。
五里徘徊仍远别，未应辛苦为调筝。
徘徊
东居·却下珠帘故故羞
苏曼殊
却下珠帘故故羞，浪持银烛照梳头。
玉阶人静情难诉，悄向星河觅女牛。
星河
东居·罗襦换罢下西楼
苏曼殊
罗襦换罢下西楼，豆蔻香温语不休。
说到年华更羞怯，水晶帘下学箜篌。
水晶
本事诗·碧玉莫愁身世贱
苏曼殊
碧玉莫愁身世贱，同乡仙子独销魂。
袈裟点点疑樱瓣，半是脂痕半泪痕。
泪痕
本事诗·淡扫蛾眉朝画师
苏曼殊
淡扫蛾眉朝画师，同心华髻结青丝。
一杯颜色和双泪，写就梨花付与谁？
颜色
本事诗·春水难量旧恨盈
苏曼殊
春水难量旧恨盈，桃腮檀口坐吹笙。
华严瀑布高千尺，不及卿卿爱我情。
瀑布
本事诗·乌舍凌波肌似雪
苏曼殊
乌舍凌波肌似雪，亲持红叶索题诗。
还卿一钵无情泪，恨不相逢未剃时！
无情
本事诗·相怜病骨轻于蝶
苏曼殊
相怜病骨轻于蝶，梦入罗浮万里云。
赠尔多情诗一卷，他年重拾石榴裙。
石榴
东居·人间天上结离忧
苏曼殊
人间天上结离忧，翠袖红妆独倚楼。
凄绝蜀杨丝万缕，替人惜别亦生愁。
惜别
东居·六幅潇湘曳画裙
苏曼殊
六幅潇湘曳画裙，灯前兰麝自氤氲。
扁舟容与知无计，兵火头陀泪满樽。
扁舟
吴门·江南花草尽愁根
苏曼殊
江南花草尽愁根，惹得吴娃笑语频。
独有伤心驴背客，暮烟疏雨过阊门。
伤心
吴门·碧海云峰百万重
苏曼殊
碧海云峰百万重，中原何处托孤踪？
春泥细雨吴趋地，又听寒山夜半钟。
夜半
吴门·月华如水浸瑶阶
苏曼殊
月华如水浸瑶阶，环佩声声扰梦怀。
记得吴王宫里事，春风一夜百花开。
王宫
吴门·平原落日马萧萧
苏曼殊
平原落日马萧萧，剩有山僧赋大招。
最是令人凄绝处，垂虹亭外柳波桥。
萧萧
吴门·碧城烟树小彤楼
苏曼殊
碧城烟树小彤楼，杨柳东风系客舟。
故国已随春日尽，鹧鸪声急使人愁。
鹧鸪
海上·绿窗新柳玉台旁
苏曼殊
绿窗新柳玉台旁，臂上犹闻菽乳香。
毕竟美人知爱国，自将银管学南唐。
爱国
海上·软红帘动月轮西
苏曼殊
软红帘动月轮西，冰作阑干玉作梯。
寄语麻姑要珍重，凤楼迢递燕应迷。

苏曼殊的诗词名句全集
