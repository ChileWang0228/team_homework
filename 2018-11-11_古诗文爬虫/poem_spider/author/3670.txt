诗人:方惟深
作品数目：27篇
朝代：宋代
诗人简介：方惟深（1040-1122），字子通，莆田城厢后埭人，幼随父亲，居住长洲。惟深早年便通经学，尤工于诗，为乡贡第一，后举进士不第，即弃去，与弟躬耕。方惟深于崇宁五年特奏名授兴化军助教...
<<答公权晚春>> <<都下寄友人叶褧之>> <<红梅·清香皓质世称奇>> <<虎丘·晋人事高旷>> 
<<千人石·生公天人师>> <<舟下建溪>> <<谒荆公不遇>> <<过黯淡滩>> 
<<过无为吴氏园池>> 

方惟深的诗词全集

谒荆公不遇
方惟深
春江渺渺抱樯流，烟草茸茸一片愁。
吹尽柳花人不见，春旗催日下城头。
烟草
红梅·清香皓质世称奇
方惟深
清香皓质世称奇，谩作轻红也自宜。
紫府与丹来换骨，春风吹酒上凝脂。
直教腊雪无藏处，只恐朝云有散时。
溪上野桃何足种，秦人应独未相知。...
相知
绝句·多年不见玉川翁
方惟深
多年不见玉川翁，今日相逢小榭东。
依旧清凉无长物，只余松桧养秋风。
清凉
答公权晚春
方惟深
林圃芳菲尽，空阴绕院青。
风条初脱絮，露沼欲生萍。
地僻春犹冷，门闲书亦扃。
临杯学强醉，怀抱只常醒。
怀抱
都下寄友人叶褧之
方惟深
朝车皆有从，暮辙各有投。
茫茫声利区，贱客难独留。
岂无平生交，音容杳南州。
幽怀欲有诉，寤寐不可求。
追我夙昔欢，负子今日游。
勉矣尚有适，所困非所羞。...
夙昔
虎丘·晋人事高旷
方惟深
晋人事高旷，所得多奇僻。
云岩佛子庐，曾为二王宅。
当时槃乐地，俯仰成今昔。
林泉亦余好，徘徊想遗迹。
那知非昔人，复作登临客。...
俯仰
千人石·生公天人师
方惟深
生公天人师，讲法花雨堕。
当时听法众，片石千人坐。
山祗常护持，山鸟不敢污。
野人心茫然，傲荡多酒过。
醉来不肯归，石上看云卧。...
护持
舟下建溪
方惟深
客航收浦月黄昏，野店无灯欲闭门。
倒出岸沙枫半死，系舟犹有去年痕。
去年
过黯淡滩
方惟深
溪流怪石碍通津，一一操舟若有神。
自是世间无妙手，古来何事不由人。
世间
过无为吴氏园池
方惟深
傍水寻幽径，青林画掩扉。
扬花入竹静，鸟影度塘稀。
石好频移坐，波清任濯衣。
沙鸥如有意，一一近人飞。
扬花
剑池·云崖倚天开
方惟深
云崖倚天开，苍渊下澄澈。
世传灵剑飞，山石千丈裂。
神踪去不返，今作蛟龙穴。
是非漭难诘，岁久多异说。
惟当清夜来，静赏潭上月。...
蛟龙
古柏·四边乔木尽儿孙
方惟深
四边乔木尽儿孙，曾见吴宫几度春。
若使当时成大夏，也应随例作埃尘。
大夏
明教院·宝刹临苍峡
方惟深
宝刹临苍峡，门迎万里船。
湍声沉鸟语，岸沫拥蛟涎。
朝供收崖粟，宵瓶煮石泉。
平生林壑趣，向此合留连。
石泉
呈荆公·年来身计欲何为
方惟深
年来身计欲何为，跌宕无成一轴诗。
懒把行藏问詹尹，愿将生死遇秦医。
丹青效虎留心拙，斤匠良工入手迟。
此日知音堪属意，枯桐正在半焦时。...
入手
程公辟留客开元饮
方惟深
画锦新坊路稍西，兴来携客就僧扉。
樽前倒玉清无比，笔下铿金妙欲飞。
蓝舆直须乘月去，榜歌时听采菱归。
流传白雪吴城满，顿觉炎歊一夕微。...
流传
开元饮·仙老论文小往还
方惟深
仙老论文小往还，多才令尹独能攀。
携觞步入千花界，借榻清临一水间。
笑语不惊沙鸟去，襟怀犹过野僧闲。
城中此地无人爱，坐对西南见好山。...
西南
和吴门章太守五日宴九老于广化寺
方惟深
使群萧洒上宾闲，金地无人画敞关。
风静箫声来世外，日长仙境在人间。
诗成郢客争挥翰，曲罢吴姬一破颜。
此节东南无此会，高名千古映湖山。...
东南
牡丹·嫚黄妖紫间轻红
方惟深
嫚黄妖紫间轻红，谷雨初晴早景中。
静女不言还爱日，彩云无定只愁风。
炉烟坐觉沈檀薄，妆面回看粉黛空。
此别又须经岁月，酒阑携烛绕芳丛。...
粉黛
书通德官舍壁
方惟深
楚水分墙北，闽溪出舍东。
冷云秋欲雪，高木书常风。
冠盖人声绝，音书鸟道通。
如何阮家子，平地哭途穷。
平地
题公权壁
方惟深
绕舍清阴白书寒，野情晴喜到门阑。
陶潜岁计惟栽菊，楚客家风只种兰。
雨过落花粘履舄，日长轻絮点杯盘。
明年官满君须去，此地应难得此欢。...
明年
题九华阁
方惟深
斗起喧卑地，尘埃不入颜。
微寻清书梦，静看别州山。
隐几孤鸿没，调琴远鹤还。
何时了吾事，来此伴君闲。
尘埃
挽张几道
方惟深
吴郡声名顾与张，龙门当日共升堂。
青衫始见登华省，丹旐俄闻入故乡。
含泪孤儿生面垢，断肠慈母满头霜。
嗟君十载人间事，不及南柯一梦长。...
断肠
雪·剪水飞花着地干
方惟深
剪水飞花着地干，世间颜色比应难。
谢家儿女空才思，只作因风柳絮看。
儿女
依韵答杨起公见寄
方惟深
释卷趋南亩，霜风报获时。
不才谋事拙，寸禄及亲迟。
通寒终难问，短长今自知。
何年得乘兴，闲趁逸人期。
乘兴
游园不遇主人题壁
方惟深
何年突兀庭前石，昔日何人种以柏。
乘兴闲来就榻眠，一枕春风君莫惜。
城西今古阳山色，城中谁有千年宅。
往来何必见主人，主人自是亭中客。...
阳山
渔父·一叶生涯逐浪流
方惟深
一叶生涯逐浪流，悠悠生事共萍浮。
蓑披残雪湘江晚，钩拂红尘渭水秋。
买酒解衣杨柳岸，得鱼吹火获庐洲。
兴阑却返扁舟去，半掩柴门古渡头。...
杨柳
赠黄君俞
方惟深
紫书夕降御床边，门下褒衣绕数千。
捧檄喜随亲色动，授经荣胜主恩偏。
相如好赋真童子，贾谊多才患少年。
道在不须忧绛灌，一时卿相尺知贤。...

方惟深的诗词名句全集
春江渺渺抱樯流，烟草茸茸一片愁。 方惟深。  <<谒荆公不遇>> 

谒荆公不遇。 客航收浦月黄昏，野店无灯欲闭门。 方惟深。  <<舟下建溪>> 

舟下建溪。 倒出岸沙枫半死，系舟犹有去年痕。 方惟深。  <<舟下建溪>> 

舟下建溪。 吹尽柳花人不见，春旗催日下城头。 方惟深。  <<谒荆公不遇>> 

