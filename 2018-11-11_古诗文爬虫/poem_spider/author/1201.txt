诗人:徐于
作品数目：9篇
朝代：明代
诗人简介：徐于，(约公元一五七三年前后在世)，明代著名诗人。字尔瞻，自号白云先生，莆田人。生卒年均不详，约明神宗万历初前后在世。诸生，避倭患奔豫章，织草屦自给，复由楚入蜀，后寓江陵...
<<赠竹深堂鹤>> <<春日漫兴追和六如先生韵>> <<素英还吴门别后有忆>> <<柳丝别意>> 
<<柳丝别意·荡扬晴丝荡扬魂>> <<柳丝别意·搅乱春愁是柳枝>> <<柳丝别意·道旁摇漾拂离筵>> <<柳丝别意·搓丝撚缕玉楼西>> 
<<柳丝别意·舞罢苏台惹恨长>> 

徐于的诗词全集

柳丝别意·荡扬晴丝荡扬魂
徐于
荡扬晴丝荡扬魂，不知何处断愁根。
霏霏拂拂凝香雨，糁作青衫别泪痕。
泪痕
柳丝别意·道旁摇漾拂离筵
徐于
道旁摇漾拂离筵，相顾攀条涕泫然。
始信有情无过柳，为君三起又三眠。
赠竹深堂鹤
徐于
野鹤婆娑舞竹深，疏帘隐几对萧森。
长鸣自吸三危露，独立孤含万里心。
未许轩墀分气色，漫随鱼鸟看升沉。
可因弹射年来甚，只是幽栖合在林。...
气色
春日漫兴追和六如先生韵
徐于
不学寻真不坐禅，乌藤白帢且随缘。
有时贳酒呼邻叟，排日寻花买钓船。
鼠迹共依尘榻住，莺声欣傍小窗圆。
阮生何事穷途哭，但坐茅茨便得仙。...
穷途
素英还吴门别后有忆
徐于
触忤闲肠旧置愁，追怜夜壑早亡舟。
情牵嫩柳曾伤李，选唱新词绝似刘。
投老余痴甘自笑，为花添瘦任人尤。
惟凭月落孤衾梦，觅遍虚无更九州。...
虚无
柳丝别意
徐于
苏苏官柳曳轻烟，画出尊前离恨天。
情债欲偿拚累劫，柳魂须返只明年。
明年
柳丝别意·搅乱春愁是柳枝
徐于
搅乱春愁是柳枝，销魂多在送迎时。
风丝试舞才迎到，露叶含啼又别离。
别离
柳丝别意·搓丝撚缕玉楼西
徐于
搓丝撚缕玉楼西，倒浸春波碧欲迷。
只怕苦风老雨后，不容飞絮不沾泥。
柳丝别意·舞罢苏台惹恨长
徐于
舞罢苏台惹恨长，隋家宫怨入吴阊。
生憎后夜梢头月，勾引春魂落女墙。

徐于的诗词名句全集
