诗人:边元鼎
作品数目：4篇
朝代：元代
诗人简介：边元鼎（约公元1165年前后在世）字德举，丰州人，状元边贯道第三子。生卒年均不详，约金世宗大定五年前后在世。十岁能诗，资禀疏俊，诗文有高意，多有佳句为人传诵，为时辈所不及。...
<<村舍·何事区区守一丘>> <<暮钟·落日行人断>> <<新居·镜里岩花落涧泉>> <<八月十四日对酒>> 


边元鼎的诗词全集

新居·镜里岩花落涧泉
边元鼎
镜里岩花落涧泉，对窗青壁便参天。
几当雪月开春酒，时有松风入夜弦。
远斸山田多种黍，稀经城市少言钱。
平生谩忽王公贵，俯仰村邻更可怜。...
城市
村舍·墙外青山半在楼
边元鼎
墙外青山半在楼，山村尽晚雨翛翛。旃裘拥肿无馀事，尊酒飘零又一秋。学得屠龙无用处，秪如画虎反成羞。回头为向渊鱼道，鸿鹄而今不愿游。...
春花零落·春花零落雁秋悲
边元鼎
春花零落雁秋悲，已过流年二十期。有舌能忘坐鞯辱，无金莫怪下机迟。世情冷热虽予问，人事升沈未汝知。何日上方容请剑，会乘风雨断鲸鲵。...
自叹·终日忘言一炷香
边元鼎
终日忘言一炷香，散花时复绕绳床。久贫自沃三彭炽，一醉齐休六贼狂。道士生涯孤似鹤，衲僧门户冷于霜。自知衰病耽杯酒，拟及温柔老是乡。...
早春·春风走尘沙
边元鼎
春风走尘沙，鸟语满京国。东皇发潜润，土木变颜色。桃李争妩媚，白红姹容饰。唯有松柏姿，依然蔽崖黑。
村舍·何事区区守一丘
边元鼎
何事区区守一丘，春花过了月明秋。
等闲浊洒篱边兴，寂寞寒花雨里愁。
不识故人今在否，每思前事隔重游。
西风又是青山晚，落叶无声水自流。...
无声
暮钟·落日行人断
边元鼎
落日行人断，深秋暝雨残。
一声烟树外，千里暮山寒。
倦鸟方知止，哀猿冷未安。
萧萧风叶下，时有野僧还。
萧萧
八月十四日对酒
边元鼎
梧桐叶凋辘轳井，万籁不动秋宵水。
金杯泻酒艳十分，酒里华星寒炯炯。
须臾蟾蜍弄清影，恍然不是人间景。
金波谈荡桂树横，孤在玻璃千万顷。
玻璃无限月光冷，澒洞一色无纤颖。
清风...
月光
怀友·曾联金辔赏春风
边元鼎
曾联金辔赏春风，花里风前酒面红。行乐昔年君我醉，诗觞何日我君同。一声啼鸟青春晚，几树残红野寺空。相忆情怀正萧索，半山夕日水声东。...
夜深·月落秋山万象清
边元鼎
月落秋山万象清，湿萤微近露枝明。梦魂黯淡家千里，鼓角凄凉夜几更。弟子亡来乡校冷，舍人别后子虚成。银河渐转梧桐黑，何处江湖望客星。...
出门骑马·出门骑马即三千
边元鼎
出门骑马即三千，面目尘埃动惨然。生计若为田二顷，饥颜翻愧宦三年。乾坤造物能无用，富贵由时枉自鞭。达否从今已知计，五湖烟里有渔船。...
帝城·帝城回想梦魂中
边元鼎
帝城回想梦魂中，秋月春花在处同。朱雀桥南三月草，凤皇楼上四更风。锦囊别后吟笺少，玉笛閒来酒盏空。赢得当时旧标格，九分憔悴入青铜。...
新香·新香终比旧香浓
边元鼎
新香终比旧香浓，只是相逢久不容。绣被暂同巫峡梦，银鞍多负景阳钟。宝檀烟断閒金兽，玉锁声传恼睡龙。帘影渐分风又起，一塘秋水落芙容。...
闻箫·弄玉吹箫玉琯低
边元鼎
弄玉吹箫玉琯低，秋风散入满天悲。沧波夜涨龙吟细，琪树霜风凤啸迟。汉月有情如静听，萧郎无路不相知。秦楼虚负清宵意，惆怅乘鸾旧有期。...
和致仕李政奉韵
边元鼎
车马年年陌路尘，安知六骥过窗频。云泉是处堪为乐，轩冕从来只累人。浮世梦中无限事，红颜花上霎时春。五湖兴有扁舟笛，好在晴天月一轮。...
别友·从来鸡鹤不同群
边元鼎
从来鸡鹤不同群，泾渭何人与细分。镜里光阴谁念我，云中岐路已饶君。清觞且吸年时月，白雪休徵梦里云。别后相思不相见，水边黄叶暮山村。...
送妹夫之太原
边元鼎
山含秋气冷参差，送客西城落日低。怨别弟兄归怏怏，恋乡车马去迟迟。浮萍聚散元无定，流水东西却有期。惆怅黄榆故山路，碧天回首雁南飞。...
惜春·春来春去恼春情
边元鼎
春来春去恼春情，花落花开又几经。夜雨多情爱沾洒，杨花无赖只飘零。每成宴赏须成醉，不恨归来却恨醒。眼见红英留不住，绿枝深处一星星。...
客思·客思逢春易感伤
边元鼎
客思逢春易感伤，不堪残泪爱家乡。离亲恍惚来千里，糊口凄凉在四方。羞向孙刘图富贵，浪从李杜学文章。官街坐对黄昏月，半屋清灯满地霜。...
王文伯还家诗以迎之
边元鼎
陌上东风故国春，瘦骖羸仆倦行尘。十年一梦成何事，千首新诗不负人。重对孤灯听软语，遽怜华发各清贫。西斋烟草应知旧，桃李新蹊满四邻。...
晚行·隔浦行闻晚寺钟
边元鼎
隔浦行闻晚寺钟，断坡寂历对寒松。苍烟暮合孤城暗，破月微昏远岫重。宿翼飞投空自急，断蓬无计竟何从。新年又入应添岁，归把青铜怨暮冬。...
山中·世路风波老不禁
边元鼎
世路风波老不禁，一廛归买就槐阴。坐诗为累言难解，因酒成狂病转深。山月荒凉窥断梦，壁灯青黯伴微吟。十年积毁应销骨，岂碍孤云万里心。...
新秋示友·一顷山田半已芜
边元鼎
一顷山田半已芜，闭门高卧著潜夫。不才分作沟中断，旧好谁瞻屋上乌。南阮强须攀北富，东丘何用叹西愚。自怜幽默相忘久，斗鸟鸣蝉枉叫呼。...
偶题·当年乐事叹今衰
边元鼎
当年乐事叹今衰，人世空惊日未移。风榭醉眠摧凤烛，雨窗狂饮殢蛾眉。长松茂草穷年事，野水孤村入梦时。强镊鬓丝临晚镜，瞥然尘念不胜悲。...
偶题·短发临风懒不冠
边元鼎
短发临风懒不冠，洼尊尘坌寂无欢。离骚夕赋醒尤独，孤愤空书说转难。晚节惯成林壑僻，幽居深入水云寒。苍崖瘦柏无穷思，鹄立溪头尽日看。...
閒题·十年一梦到灰心
边元鼎
十年一梦到灰心，归鬓吴霜渐欲侵。物外少逢稀有鸟，冶中仍作不祥金。閒云阁雨终何事，枯木因风亦自吟。却叹渊明非达道，无弦犹是未忘琴。...
荅文伯·老情无赖畏虚劳
边元鼎
老情无赖畏虚劳，已绝朱弦又一操。閒事每来知酒圣，浮生欲去愧僧高。息心钟鼎休看镜，安枕茅茨不梦刀。遥羡郭西王处士，道傍羸马咏风骚。...
荅文伯·晓窗清镜卷浮埃
边元鼎
晓窗清镜卷浮埃，恨入新秋不可裁。露浥野花三径合，风传云壑七松哀。忘机鱼鸟真相识，落手功名亦傥来。万古消沈一杯酒，直须白骨点苍苔。...
梦断·绣枕红衾晚意浓
边元鼎
绣枕红衾晚意浓，啼莺大似不相容。梦魂苦恨归来早，不尽瀛洲第一峰。
花开人散·花开人散正消魂
边元鼎
花开人散正消魂，花语无情独闭门。看即春光留不住，一声啼鴂又黄昏。
花开人散·閒花閒草满芳洲
边元鼎
閒花閒草满芳洲，春水无人自在流。白日迟迟倦游子，一声啼鸟一声愁。
闻笛·雌鸾无凤怨西风
边元鼎
雌鸾无凤怨西风，月女愁寒泪洒空。牙板急随声不断，满天敲碎玉玲珑。
阅见·君居淄右妾河阳
边元鼎
君居淄右妾河阳，平白相逢惹断肠。蜡烛已残歌欲阕，并教离恨绕飞梁。
阅见·萧史吹笙凤女台
边元鼎
萧史吹笙凤女台，月高霜冷凤笙哀。不堪好酒沈沈夜，又遣青鸾独自来。
阅见·凤纸衔封玉镜台
边元鼎
凤纸衔封玉镜台，绣鸾传记已相猜。倾城笑脸千金样，莫对閒人一例开。
阅见·歌里冲冲笑里嗔
边元鼎
歌里冲冲笑里嗔，深情会处几何人。凭君为向五陵道，冶叶倡条不是春。
阅见·笑里低眉引醉波
边元鼎
笑里低眉引醉波，阆风秋月一声歌。明知画烛无情物，何是尊前泪更多。
阅见·笑不成欢歌敛眉
边元鼎
笑不成欢歌敛眉，景阳钟动酒阑时。此情却羡牵牛会，一岁相过可是迟。
阅见·牛女佳期岁一过
边元鼎
牛女佳期岁一过，都缘迢递隔金河。可怜马上香车畔，只隔珠帘更不多。
阅见·轻莲素质澹萧萧
边元鼎
轻莲素质澹萧萧，叶密溪深未可招。雨暗兰舟人去后，却容白鹭逞风标。
阅见·双鸾夹镜凤横钗
边元鼎
双鸾夹镜凤横钗，捧额黄梅小雁排。为报阿环休调戏，双成西母总相猜。
阅见·腻发堆云镜舞鸾
边元鼎
腻发堆云镜舞鸾，五云仙洞接清欢。归来失却吹箫伴，肠断昆山昨夜寒。

边元鼎的诗词名句全集
