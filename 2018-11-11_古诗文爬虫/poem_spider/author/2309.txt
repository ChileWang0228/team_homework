诗人:卢琦
作品数目：3篇
朝代：元代
诗人简介：卢琦（1306-1362年），字希韩，号奎峰、立斋，惠安后龙峰尾人。他又是元代一位大诗人，为元末闽中文学四大名士之一，著有《奎峰文集》10卷、《诗集》12卷，《四库总目》传于世。...
<<湖上·一舸泛霜晴>> <<次韵谢钱翼之>> <<游洞岭寺>> 

卢琦的诗词全集

湖上·一舸泛霜晴
卢琦
一舸泛霜晴，湖波寒更清。
平堤连野色，远市合舂声。
尘土浪终日，山林负半生。
回头夕阳外，烟渚白鸥轻。
山林
次韵谢钱翼之
卢琦
笔翰西台妙，文章五凤楼。
美才须比玉，直道岂如钩。
吴苑辞春色，江风散旅愁。
吾庐正萧飒，二仲得羊求。
春色
游洞岭寺
卢琦
古寺藏烟树，岩扉昼不扃。
日高花散影，风定竹无声。
稚子添香火，闲僧阅藏经。
新诗吟未就，独向殿阶行。

卢琦的诗词名句全集
