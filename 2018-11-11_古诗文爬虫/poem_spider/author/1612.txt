诗人:朱梦炎
作品数目：4篇
朝代：明代
诗人简介：朱梦炎（？-1379），字仲雅，江西进贤人。明初诗人。元至正十一年（1351）进士，曾任金溪县丞。入明后，明太祖朱元璋将他召居宾馆，命与熊鼎一起辑录古事，编成《公子书》以教习公卿子...
<<写韵轩·掌籍江河误泄机>> <<钱塘·万户烟销一镜空>> <<钱塘·吴越山川胜概多>> <<和颜子中韵>> 


朱梦炎的诗词全集

写韵轩·掌籍江河误泄机
朱梦炎
掌籍江河误泄机，几年谪降学书痴。
晴窗滴露花摇席，午夜挥毫月满帷。
绾得春风留凤带，画残秋水照蛾眉。
从今了却人间事，一曲鸾箫跨虎吹。...
秋水
钱塘·万户烟销一镜空
朱梦炎
万户烟销一镜空，水光山色画图中。
琼楼燕子家家酒，锦浪桃花岸岸风。
画舫舞衣回暮景，绣帘歌扇露春红。
苏公堤上垂杨柳，尚想重来试玉骢。...
画图
钱塘·吴越山川胜概多
朱梦炎
吴越山川胜概多，彩云楼观郁嵯峨。
晴岚日照芙蓉影，细柳风生翡翠波。
楚客移舟时见问，吴姬抱瑟肯相过。
片帆明日江东去，尚忆樽前对酒歌。...
明日
和颜子中韵
朱梦炎
曾折蟾宫第一花，西风吹袂向天涯。
班生万里空投笔，汉使三秋独泛槎。
朔漠离愁成白发，南州乡梦起清笳。
归来耻学梁江总，只傍青门学种瓜。...

朱梦炎的诗词名句全集
