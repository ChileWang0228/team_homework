诗人:张凤翔
作品数目：18篇
朝代：明代
诗人简介：张凤翔，字稚羽，号元蓬，山东省东昌府堂邑县，明末清初政治人物、同进士出身。万历二十九年，登进士，授广平府推官，后升给事中。万历三十五年，任文选司主事。万历四十年，升任验...
<<宫词·昔入宫中发未齐>> <<宫词·茂陵仙去已多年>> <<宫词·上皇弓剑杳何追>> <<宫词·青铜偷把扫蛾眉>> 
<<宫词·自谢南荒十二年>> <<宫词·阿奴元是岭南人>> <<宫词·御沟烟水自潺潺>> <<宫词·夜半钟声起景阳>> 
<<宫词·蚤谙图史欠吹嘘>> 

张凤翔的诗词全集

宫词·御沟烟水自潺潺
张凤翔
御沟烟水自潺潺，片片桃花落正间。
自恨不如花片落，能随流水到人间。
流水
宫词·远山凝黛口凝脂
张凤翔
远山凝黛口凝脂，妆就慵来坐矮簃。
出候君王临早御，归来便殿与围棋。
围棋
宫词·昔入宫中发未齐
张凤翔
昔入宫中发未齐，尚衣今许入深闺。
十年一得君王顾，重为班头捧紫泥。
深闺
宫词·茂陵仙去已多年
张凤翔
茂陵仙去已多年，牢闭深宫敢斗妍。
昨日有人曾赐死，阿娇恰好近君前。
恰好
宫词·上皇弓剑杳何追
张凤翔
上皇弓剑杳何追，日倚宫阑自拄颐。
宝册有儿开大府，生离争似在宫时。
宫词·青铜偷把扫蛾眉
张凤翔
青铜偷把扫蛾眉，暂饰休教主后知。
记得比年王乳媪，香魂重遣主人疑。
青铜
宫词·自谢南荒十二年
张凤翔
自谢南荒十二年，焚香得侍玉皇前。
绛罗误露春初笋，能遣君王重爱怜。
玉皇
宫词·阿奴元是岭南人
张凤翔
阿奴元是岭南人，万里那猜近紫宸。
不是少年粗识字，殿前争得掌丝纶。
识字
宫词·夜半钟声起景阳
张凤翔
夜半钟声起景阳，六宫粉黛试新妆。
就中最是施娘子，典奏时能近玉皇。
玉皇
宫词·蚤谙图史欠吹嘘
张凤翔
蚤谙图史欠吹嘘，长侍宫闱备扫除。
一日诏宣充典奏，秩名应赐女尚书。
尚书
宫词·玉搔头绾绿鸦横
张凤翔
玉搔头绾绿鸦横，雾縠冰绡底样轻。
帘闭水晶无点暑，百花亭外度流莺。
水晶
宫词·天子侵晨御正衙
张凤翔
天子侵晨御正衙，内家箫管隔烟霞。
万几日日归中秘，中有夫人为掌麻。
烟霞
宫词·锦屏斜立百花春
张凤翔
锦屏斜立百花春，玉貌三千侍主人。
最是慧娘谙曲调，绣茵低舞细腰频。
锦屏
宫词·入内深蒙主后恩
张凤翔
入内深蒙主后恩，赐名小姐宠便蕃。
后来更得夫人号，长乐宫中许坐轩。
长乐
宫词·曾同母后入宫敔
张凤翔
曾同母后入宫敔，岭海今辞廿六春。
启顶新蒙君手赐，六宫争贺内夫人。
宫词·禁柳春深草色新
张凤翔
禁柳春深草色新，杨花飞趁扑虫人。
君王殿上宣名字，旋绾颓鸦抹绛唇。
名字
宫词·井梧写句付宫沟
张凤翔
井梧写句付宫沟，墨汁啼痕字面稠。
虎豹九重严夜禁，争能禁得水东流。
字面
宫词·日夕焚香拜斗南
张凤翔
日夕焚香拜斗南，愿君多寿且多男。
戒言阿母传兄弟，只道官家法度严。

张凤翔的诗词名句全集
