诗人:罗知古
作品数目：8篇
朝代：宋代
诗人简介：罗知古，晋江（今福建泉州）人。宁宗开禧元年（一二○五）进士，调知建安县，擢通判兴化军。事见清乾隆《福建通志》卷二三、三五。...
<<玉笥山邓仙>> <<双秀亭·亭下波光亭外山>> <<挽知容诈明请陶公>> <<请陶公·世亦多真士>> 
<<请陶公·月旦争推重>> <<题洞霄·峰回路转九重关>> <<题翠蛟·坡仙已跨老鲸去>> <<题翠蛟·深渊蟠屈久潜幽>> 


罗知古的诗词全集

双秀亭·亭下波光亭外山
罗知古
亭下波光亭外山，高低融泄照人寒。
最宜风月虚明夜，不著秋毫眼界宽。
风月
请陶公·月旦争推重
罗知古
月旦争推重，邦人得范模。
官资虽刺史，气味一寒儒。
简淡根真性，清廉律薄夫。
不知收卓行，曾入史编无。
真性
玉笥山邓仙
罗知古
骚人胸次几江山，更著危亭山水间。
群鹜齐飞残照落，双凫自在白云闲。
平芜萦绕青罗带，远岫参差绿髻鬟。
此意何人共幽独，我来终日欲忘还。...
参差
挽知容诈明请陶公
罗知古
昔曾亲诲色，霜凛更春温。
貌古心犹古，年尊德亦尊。
顿惊生列隔，奈有典型存。
愁绝飞丹旐，凭谁为返魂。
典型
请陶公·世亦多真士
罗知古
世亦多真士，当於晚节看。
急流能勇退，袖手但旁观。
凡卉随春尽，孤标耐岁寒。
始终全所守，此事古来难。
始终
题洞霄·峰回路转九重关
罗知古
峰回路转九重关，一柱擎天锁翠烟。
斧凿无痕开六洞，佩环如响萃群仙。
岩前翔涌云根石，林下萦飞玉色泉。
为爱丹霞留物外，经纶事业付他年。...
玉色
题翠蛟·坡仙已跨老鲸去
罗知古
坡仙已跨老鲸去，夭矫一蛟留翠岑。
头角要归沧海阔，鬐鳞聊舞小亭阴。
停杯欲共冯夷语，倚杖不知岚气深。
休用旌阳持剑起，怜渠终夜抱珠吟。...
沧海
题翠蛟·深渊蟠屈久潜幽
罗知古
深渊蟠屈久潜幽，化作狂澜石涧浮。
亭宇翚飞闲日月，风云蹭蹬老春秋。
天机尽放源难测，地轴阴收迹莫搜。
多谢坡仙特拈出，当年得得动宸游。...

罗知古的诗词名句全集
