诗人:明肃靖王
作品数目：7篇
朝代：明代
诗人简介：明肃靖王，（生卒年不详） 字正邦，号寻乐。江西抚州乐安人，明代诗人。宏治年问被荐参编《江西志》，后又荐为《大明会典》编修，未及上任而卒。性敏颖，重情谊，有远大志向，深受乡...
<<塞上·天山青控戍楼中>> <<塞上·黄云白草出关多>> <<春日田家>> <<塞上曲·远出渔阳北击胡>> 
<<伊州歌·霜重榆关下角鹰>> <<步虚词·瑶坛深处磬声微>> <<步虚词·彩霞琪树共氤氲>> 

明肃靖王的诗词全集

步虚词·彩霞琪树共氤氲
明肃靖王
彩霞琪树共氤氲，七色班虬驾鹤群。
玉佩冷摇沧海月，霓裳晴带绛霄云。
碧桃花绽春方永，金鼎丹成火自焚。
清夜朝元向天阙，空歌声在始清闻。...
自焚
塞上·天山青控戍楼中
明肃靖王
天山青控戍楼中，画角呜呜咽晚空。
沙碛雨颓逢箭镞，战场风急转河蓬。
李陵望国台犹在，蔡琰悲笳怨未穷。
猎骑遥遥入霜雾，?鹈泉外夕阳红。...
夕阳
塞上·黄云白草出关多
明肃靖王
黄云白草出关多，飒飒风吹积石河。
少妇愁添闺里思，征人泪落《陇头歌》。
受降城外单于猎，温宿营边汉使过。
强欲从军事鞍马，冯唐已老复如何。...
受降
春日田家
明肃靖王
屋后青山门外溪，小桥遥接稻秧畦。
人家远近苍烟里，桑柘阴阴戴胜啼。
远近
塞上曲·远出渔阳北击胡
明肃靖王
远出渔阳北击胡，将军谈笑挽雕弧。
千金底购单于首，赎得沙场战骨无？
沙场
伊州歌·霜重榆关下角鹰
明肃靖王
霜重榆关下角鹰，水寒蒲类半成冰。
马嘶部落征笳动，夜月穹庐泣李陵。
部落
步虚词·瑶坛深处磬声微
明肃靖王
瑶坛深处磬声微，羽客朝元午夜归。
杳杳三山青鸟过，翩翩双舄彩凫飞。
岛间月色明珠树，洞里丹光透玉扉。
剑佩几回翔碧落，天风吹冷六铢衣。...

明肃靖王的诗词名句全集
