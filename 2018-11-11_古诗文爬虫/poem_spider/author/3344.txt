诗人:陈庚
作品数目：4篇
朝代：宋代
诗人简介：陈庚（一二四七～一三一五），字南金，东莞人，度宗咸淳三年领乡荐。六年、九年二科连冠乙榜。入经略刘应龙幕。宋亡，隐居东湖家塾，邑人尊称月桥先生。元延祐二年卒，年六十九。事...
<<輓赵秋晓·泮水题名记>> <<輓赵秋晓·客至支筇出>> <<輓赵秋晓·取友惭何益>> <<谢友人惠犀皮胡瓶>> 


陈庚的诗词全集

輓赵秋晓·泮水题名记
陈庚
泮水题名记，灵光独此翁。
褎衣雋曼倩，折角郭林宗。
湖海襟期别，风涛患难同。
斯人宁复得，些罢涕无从。
无从
輓赵秋晓·客至支筇出
陈庚
客至支筇出，俱云步履强。
礼犹尚筋力，病忍谓膏肓。
此别终千古，相陪苦一霜。
萧萧亭畔柳，回首重凄凉。
回首
輓赵秋晓·取友惭何益
陈庚
取友惭何益，论昏不厌贫。
亦公自为德，而我竟奚因。
事巧缘何浅，言深死已濒。
枕边呼别意，生死见情真。
谢友人惠犀皮胡瓶
陈庚
灵犀鳞甲鸱夷腹，块土能奇诧善埏。
器似虞陶知不窳，规同庄埴巧成圆。
雕镌尚喜兼文质，空洞只堪容圣贤。
於一器中求不器，愿珍嘉惠比韦弦。...

陈庚的诗词名句全集
