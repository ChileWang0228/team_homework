诗人:费元禄
作品数目：4篇
朝代：明代
诗人简介：费元禄，字学卿，他感到文才不亚于人，先后赴考屡而名落孙山，参加应试功名未第，认为还缺少学问，故取别号无学。江西铅山人，是鹅湖费氏第九代传人，清湖先生工部郎中费完是他曾...
<<含章殿·烟沉弱柳隔晴沙>> <<善泉池·沧池漭沆凿昭明>> <<劳劳亭·八月金陵天气凉>> <<新亭·过江形胜感宗臣>> 


费元禄的诗词全集

新亭·过江形胜感宗臣
费元禄
过江形胜感宗臣，暇日登临似雒滨。
风景凄凉空举目，神州凋敝属何人。
棠花自发青芜杳，燕子初归白屋贫。
况是经过王谢宅，不堪衰草更沾巾。...
燕子
含章殿·烟沉弱柳隔晴沙
费元禄
烟沉弱柳隔晴沙，窈窕香台忆主家。
绮树游丝留晓色，雕窗粉蝶恋清华。
镜边月晕连城璧，陌上尘埋七宝车。
点额新妆招不起，黄鹂衔出旧时花。...
月晕
劳劳亭·八月金陵天气凉
费元禄
八月金陵天气凉，劳劳亭畔雨花香。
谁家别泪沾红粉，几处秋风起白杨。
沽酒城边频系马，闻歌道上总思乡。
古今无恙东流水，多少行人为断肠。...
思乡
善泉池·沧池漭沆凿昭明
费元禄
沧池漭沆凿昭明，前代风烟九曲平。
锦缆不收菱叶烂，红亭半啮浪痕生。
沙环凫渚邀垂钓，花积鱼床隐濯缨。
客醉何劳歌《桂树》，就中山水自忘情。...

费元禄的诗词名句全集
