诗人:李公明
作品数目：14篇
朝代：宋代
诗人简介：李公明，字守邕，其先广平（今属河北）人，南渡后居衡州。芾伯父。寧宗嘉定十五年（一二二二）曾为杨万里画像题诗。事见《杨文节公文集》卷首《诚斋先生探梅图》跋文。...
<<偶作·石光火中寄此身>> <<木芙蓉·孤芳照寒水>> <<宿郑山铺>> <<题曹坑铺>> 
<<晚行青村>> <<晓烟·晓出倚溪亭>> <<大安人至>> <<芙蓉·野花能白又能红>> 
<<过修诚馆>> 

李公明的诗词全集

中庸·要识中庸义
李公明
要识中庸义，中庸乃是庸。
不须求胜解，只此是奇功。
卓卓孤峰上，明明百草中。
若将声色舍，声色却盲聋。
明明
芙蓉·野花能白又能红
李公明
野花能白又能红，也在天工长育中。
长对秋烟颜色好，岂知人世有春风。
颜色
偶作·石光火中寄此身
李公明
石光火中寄此身，谁论北富与南贫。
眼前正爱溪梅瘦，冰雪亭亭笑伴人。
亭亭
早梅·东风才了又西风
李公明
东风才了又西风，群木山中叶叶空。
只有梅花吹不尽，依然新白抱新红。
梅花
木芙蓉·孤芳照寒水
李公明
孤芳照寒水，婉娩自幽闲。
万木碧无色，一花红独殷。
秋莲多绿子，晚槿亦朱颜。
却笑渊明宅，于今五柳残。
幽闲
宿郑山铺
李公明
行役苦行役，凄凉应奈何。
自从多事后，应恨一身多。
草店张灯宿，石桥乘月过。
曳裾悲我计，回首一烟簑。
回首
题曹坑铺
李公明
明星落深水，晚电起孤云。
去去风前棹，迢迢竹外村。
山回依草驿，岸落出芦根。
亲月照人冷，今宵清梦魂。
芦根
晚行青村
李公明
关关新鸟逐声啼，群鹭冲寒帖水飞。
最恨山云去如织，不教春色着征衣。
春色
晓烟·晓出倚溪亭
李公明
晓出倚溪亭，溪烟四面生。
昏时山绿浅，浓处日红轻。
簇簇树尤好，依依人未行。
玄晖信萧放，澄练有佳名。
依依
大安人至
李公明
冻雨杂零雪，柴门不敢开。
持来一片纸，谁自大安来。
元帅方归沔，边书又报阶。
忍寒再三问，老弟几时回。
再三
过修诚馆
李公明
败馆冷如许，修诚志已非。
风光不曾改，人事故相违。
寸碧雪山出，争喧风叶飞。
伤心旧时月，长是送人归。
雪山
漫作·测测日西去
李公明
测测日西去，去来无尽时。
百年无半在，一事更何为。
草屋倚寒木，疏梅横短篱。
直能捐世虑，何处不忘归。
烟冷风寒处，芙蓉三两枝，
愁怀方换酒，秋意更催诗。
不遇元白友，宁寻沈宋师。
...
冷风
偶作·天涯地角古来传
李公明
天涯地角古来传，今在天涯地角边。
日日江头望江水，蛮风瘴雨又凄然。
天涯
遇故人·虚窗桂子打风声
李公明
虚窗桂子打风声，夜酌沉沉夜气清。
三十年间不须说，可堪相照发星星。

李公明的诗词名句全集
