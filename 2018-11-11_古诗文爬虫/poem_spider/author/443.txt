诗人:李洞
作品数目：162篇
朝代：唐代
诗人简介：李洞，字才江，京兆人，诸王孙也。慕贾岛为诗，铸其像，事之如神。时人但诮其僻涩，而不能贵其奇峭，唯吴融称之。昭宗时不第，游蜀卒。诗三卷。其中涉及蜀中的诗篇约有三十首，占其...
<<郑补阙山居>> <<赋得送贾岛谪长江>> <<维摩畅林居>> <<早春友人访别南归>> 
<<赠王凤二山人>> <<送东宫贾正字之蜀>> <<赠唐山人>> <<送云卿上人游安南>> 
<<送沉光赴福幕>> 

李洞的诗词全集

赠徐山人·徐生何代降坤维
李洞
徐生何代降坤维，曾伴园公采紫芝。瓦砾变黄忧世换，
髭须放白怕人疑。山房古竹粗于树，海岛灵童寿等龟。
知叹有唐三百载，光阴未抵一先棋。...
海岛
赠唐山人
李洞
垂须长似发，七十色如黳。醉眼青天小，吟情太华低。
千年松绕屋，半夜雨连溪。邛蜀路无限，往来琴独携。
半夜
中秋月·四十五秋宵
李洞
四十五秋宵，月分千里毫。冷沉中岳短，光溢太行高。
不寐清人眼，移栖湿鹤毛。露华台上别，吟望十年劳。
中秋
送远上人
李洞
海岳两无边，去来都偶然。齿因吟后冷，心向静中圆。
虫网花间井，鸿鸣雨后天。叶书归旧寺，应附载钟船。
附载
登楼·川上值楼开
李洞
川上值楼开，寒山四面来。竹吹人语远，峰碍鸟飞回。
生死别离陌，朝昏云雨堆。谁知独立意，溅泪落莓苔。
云雨
送皇甫校书自蜀下峡归觐襄阳
李洞
蜀道波不竭，巢乌出浪痕。松阴盖巫峡，雨色彻荆门。
宿寺青山尽，归林彩服翻。苦吟怀冻馁，为吊浩然魂。
荆门
投献吏部张侍郎十韵
李洞
苔染马蹄青，何曾似在城。不于僧院宿，多傍御沟行。
隐岫侵巴叠，租田带渭平。肩囊寻省寺，袖轴遍公卿。
梦入连涛郡，书来积雪营。泪随边雁堕，魂逐夜蝉惊。
发愤巡江塔，无眠数县更。玄...
发愤
叙事寄荐福栖白
李洞
险倚石屏风，秋涛梦越中。前朝吟会散，故国讲流终。
北地闻巴狖，南山见碛鸿。楼高惊雨阔，木落觉城空。
兔满期姚监，蝉稀别楚公。净瓶光照客，拄杖朽生虫。
平地塔千尺，半空灯一笼。祝...
光照
和知己赴任华州
李洞
东门罢相郡，此拜动京华。落日开宵印，初灯见早麻。
鹤身红旆拂，仙掌白云遮。塞色侵三县，河声聒两衙。
松根醒客酒，莲座隐僧家。一道帆飞直，中筵岳影斜。
书名寻雪石，澄鼎露金沙。锁...
金沙
秋宿梓州牛头寺
李洞

月去檐三尺，川云入寺楼。灵山顿离众，列宿不多稠。
篆字焚初缺，翻经诵若流。窗闲二江冷，帘卷半空秋。
诏散松梢别，棋终竹节收。静增双阙念，高并五翁游。
鹤梦生红日，云闲锁梓州。望...
大地
送韦太尉自坤维除广陵
李洞
全蜀拜扬州，征东辍武侯。直来万里月，旁到五峰秋。
幢冷遮高雪，旗闲卓乱流。谢朝明主喜，登省旧寮愁。
隔海城通舶，连河市响楼。千官倚元老，虚梦法云游。...
元老
赠昭应沉少府
李洞
行宫接县判云泉，袍色虽青骨且仙。鄠杜忆过梨栗墅，
潇湘曾棹雪霜天。华山僧别留茶鼎，渭水人来锁钓船。
东送西迎终几考，新诗觅得两三联。...
新诗
和淮南太尉留题凤州王氏别业
李洞
清秋看长鹭雏成，说向湘僧亦动情。节屋折将松上影，
印龛移锁月中声。野人陪赏增诗价，太尉因居着谷名。
闲想此中遗胜事，宿斋吟绕凤池行。...
太尉
客亭对月
李洞
游子离魂陇上花，风飘浪卷绕天涯。
一年十二度圆月，十一回圆不在家。
天涯
山居喜友人见访
李洞
入云晴劚茯苓还，日暮逢迎木石间。
看待诗人无别物，半潭秋水一房山。
秋水
郑补阙山居
李洞
高节谏垣客，白云居静坊。马饥餐落叶，鹤病晒残阳。
野雾昏朝烛，溪笺惹御香。相招倚蒲壁，论句夜何长。
残阳
赋得送贾岛谪长江
李洞
敲驴吟雪月，谪出国西门。行傍长江影，愁深汨水魂。
筇携过竹寺，琴典在花村。饥拾山松子，谁知贾傅孙。
松子
维摩畅林居
李洞
诸方游几腊，五夏五峰销。越讲迎骑象，蕃斋忏射雕。
冷筇和雪倚，朽栎带云烧。从此西林老，瞥然三万朝。
西林
早春友人访别南归
李洞
南归来取别，穷巷坐青苔。一盏薄醨酒，数枝零落梅。
潮生楚驿闭，星在越楼开。明日望君处，前临风月台。
临风
赠王凤二山人
李洞
山兄望鹤信，山弟听乌占。养药同开鼎，休棋各枕奁。
相逢九江底，共到五峰尖。愿许为三友，羞将白发撏。
五峰
送东宫贾正字之蜀
李洞
南朝献晋史，东蜀瞰巴楼。长栈怀宫树，疏峰露剑州。
半空飞雪化，一道白云流。若次江边邑，宗诗为遍搜。
道白
送云卿上人游安南
李洞
春往海南边，秋闻半夜蝉。鲸吞洗钵水，犀触点灯船。
岛屿分诸国，星河共一天。长安却回日，松偃旧房前。
星河
送沉光赴福幕
李洞
泉齐岭鸟飞，雨熟荔枝肥。南斗看应近，北人来恐稀。
潮浮廉使宴，珠照岛僧归。幕下逢迁拜，何官着茜衣。
荔枝
送曹郎中南归时南中用军
李洞
桂水净和天，南归似谪仙。系绦轻象笏，买布接蛮船。
海气蒸鼙软，江风激箭偏。罢郎吟乱里，帝远岂知贤。
中用
锦江陪兵部郑侍郎话诗着棋
李洞
落叶溅吟身，会棋云外人。海枯搜不尽，天定着长新。
月上分题遍，钟残布子匀。忘餐二绝境，取意铸陶钧。
陶钧
鄠郊山舍题赵处士林亭
李洞
圭峰秋后叠，乱叶落寒墟。四五百竿竹，二三千卷书。
云深猿拾栗，雨霁蚁缘蔬。只隔门前水，如同万里余。
处士
河阳道中
李洞
冲风仍蹑冻，提辔手频呵。得事应须早，愁人不在多。
雪田平入塞，烟郭曲随河。翻忆江涛里，船中睡盖蓑。
送知己赴濮州
李洞
中路行僧谒，邮亭话海涛。剑摇林狖落，旗闪岳禽高。
苔长空州狱，花开梦省曹。濮阳流政化，一半布风骚。
濮阳
送行脚僧
李洞
瓶枕绕腰垂，出门何所之。毳衣沾雨重，棕笠看山欹。
夜观入枯树，野眠逢断碑。邻房母泪下，相课别离词。
别离
龙州送人赴举
李洞
献策赴招携，行宫积翠西。挈囊秋卷重，转栈晚峰齐。
踏月趋金阙，拂云看御题。飞鸣岂回顾，独鹤困江泥。
回顾
送安抚从兄夷偶中丞
李洞
奉诏向军前，朱袍映雪鲜。河桥吹角冻，岳月卷旗圆。
僧救焚经火，人修着钓船。六州安抚后，万户解衣眠。
安抚
宿凤翔天柱寺穷易玄上人房
李洞
天柱暮相逢，吟思天柱峰。墨研青露月，茶吸白云钟。
卧语身粘藓，行禅顶拂松。探玄为一决，明日去临邛。
天柱
下第送张霞归觐江南
李洞
此道背于时，携归一轴诗。树沉孤鸟远，风逆蹇驴迟。
草入吟房坏，潮冲钓石移。恐伤欢觐意，半路摘愁髭。
坏
送人之天台
李洞
行李一枝藤，云边晓扣冰。丹经如不谬，白发亦何能。
浅井仙人境，明珠海客灯。乃知真隐者，笑就汉廷征。
明珠
送张乔下第归宣州
李洞
诗道世难通，归宁楚浪中。早程残岳月，夜泊隔淮钟。
一镜随双鬓，全家老半峰。无成来往过，折尽谢亭松。
无成
送卢郎中赴金州
李洞
云明天岭高，刺郡辍仙曹。危栈窥猿顶，公庭扫鹤毛。
出军青壁罅，话道白眉毫。远集歌谣客，州前泊几艘。
道白
江干即事
李洞
病卧四更后，愁闻报早衙。隔关沉水鸟，侵郭噪园鸦。
吏瘦餐溪柏，身羸凭海槎。满朝吟五字，应不老烟霞。
烟霞
寄贺郑常侍
李洞
山亦怀恩地，高禽尽下飞。吏穿霞片望，僧扫月棱归。
省拜墀烟近，林居玉漏微。曾令驻锡话，聊用慰攀依。
赠禅友·散花留内殿
李洞
散花留内殿，宫女梦谈禅。树杪开楼锁，云中认岳莲。
溪声过长耳，筇节出羸肩。飞句相招宿，多逢有月天。
宫女
题云际寺
李洞
开门风雪顶，上彻困飞禽。猿戏青冥里，人行紫阁阴。
腊泉冰下出，夜磬月中寻。尽欲居岩室，如何不住心。
月中
同僧宿道者院
李洞

携文过水宿，拂席四廊尘。坠果敲楼瓦，高萤映鹤身。
点灯吹叶火，谈佛悟山人。尽有栖霞志，好谋三教邻。

栖霞
古柏·手植知何代
李洞
手植知何代，年齐偃盖松。结根生别树，吹子落邻峰。
古干经龙嗅，高烟过雁冲。可佳繁叶尽，声不碍秋钟。
手植
避地冬夜与二三禅侣吟集茅斋
李洞
四海通禅客，搜吟会草亭。捻髭孤烛白，闭目众山青。
松挂敲冰杖，垆温注月瓶。独愁悬旧旆，笏冷立残星。
四海
赠道微禅师
李洞
铜瓶涩泻水，出碛蹑莲层。猛虎降低鼠，盘雕望小蝇。
通禅五天日，照祖几朝灯。短发归林白，何妨剃未能。
天日
宿长安苏雍主簿厅
李洞

县对数峰云，官清主簿贫。听更池上鹤，伴值岳阳人。
井锁煎茶水，厅关捣药尘。往来多屣步，同舍即诸邻。

岳阳
秋宿润州刘处士江亭
李洞
北梦风吹断，江边处士亭。吟生万井月，见尽一天星。
浪静鱼冲锁，窗高鹤听经。东西渺无际，世界半沧溟。
世界
秋日曲江书事
李洞
门摇枯苇影，落日共鸥归。园近鹿来熟，江寒人到稀。
片云穿塔过，枯叶入城飞。翻怕宾鸿至，无才动礼闱。
落日
秋宿经上人房
李洞
江房无叶落，松影带山高。满寺中秋月，孤窗入夜涛。
旧真悬石壁，衰发落铜刀。卧听晓耕者，与师知苦劳。
入夜
冬日题觉公牛头兰若
李洞
天寒高木静，一磬隔川闻。鼎水看山汲，台香扫雪焚。
鹤归惟认刹，僧步不离云。石室开禅后，轮珠谢圣君。
题西明寺攻文僧林复上人房
李洞
谁寄湘南信，阴窗砚起津。烧痕碑入集，海角寺留真。
楼憩长空鸟，钟惊半阙人。御沟圆月会，似在草堂身。

李洞的诗词名句全集
