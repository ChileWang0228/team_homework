诗人:顾大典
作品数目：8篇
朝代：明代
诗人简介：顾大典（?-约1596）明代官员、诗人、戏曲家、书画家。字道行，号衡寓，南直隶苏州府吴江人，顾昺之孙。隆庆二年进士，历仕会稽教谕、处州推官、福建提学副使。诗宗唐人，书法清...
<<梅下吹笛>> <<沈少卿席上有赠>> <<闲居杂兴·坐来黄叶满渔矶>> <<闺思·朝日斜照户>> 
<<渡黄河·疲马日投北>> <<舟夜忆郡斋眺阁>> <<重登虎丘>> <<九月十七夜与周国雍话旧>> 


顾大典的诗词全集

梅下吹笛
顾大典
红筵绿酒扑寒香，树树梅花压粉墙。
忽见玉鳞飞夜月，自吹长笛坐胡床。
长笛
沈少卿席上有赠
顾大典
曾向毗陵怨别离，十年重见不胜悲。
相看共有江州泪，湿尽青衫是此时。
别离
闲居杂兴·坐来黄叶满渔矶
顾大典
坐来黄叶满渔矶，小阁疏灯对掩扉。
竹覆古墙经雨暗，夜分时复见萤飞。
夜分
闺思·朝日斜照户
顾大典
朝日斜照户，垂杨低拂床。
新篁未解箨，幽兰已谢芳。
桑蛾齐绕树，海燕竞窥梁。
玉箸流残粉，金炉冷夕香。
罗衾空有梦，无信往辽阳。...
辽阳
渡黄河·疲马日投北
顾大典
疲马日投北，间关意若何。
星霜催短鬓，风雨渡长河。
远道逢人少，归心入梦多。
未能逃世网，微尚竟蹉跎。
归心
舟夜忆郡斋眺阁
顾大典
舟移泽国暮烟长，望入沧波思渺茫。
遥忆郡斋清绝处，万山孤阁夜焚香。
万山
重登虎丘
顾大典
剑壑秋风起暮烟，寒泉落木自依然。
翻因解组重来日，悔别青山二十年。
秋风
九月十七夜与周国雍话旧
顾大典
霜满蒹葭月满地，断烟疏树影参差。
天涯莫道相逢易，昨岁今宵是别离。

顾大典的诗词名句全集
