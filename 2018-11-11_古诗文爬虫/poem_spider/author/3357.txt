诗人:丁世昌
作品数目：4篇
朝代：宋代
诗人简介：丁世昌，字少明，号竹坡老人。黄岩（今属浙江）人。隐居，不出门户。与徐似道（渊子）有交。事见明万历《黄岩县志》卷六。今录诗四首。...
<<病中无聊忽徐渊子送酒>> <<次虞仲房司马送秋韵>> <<古乐府·郎如枝上禽>> <<少永少云二弟对弈>> 


丁世昌的诗词全集

病中无聊忽徐渊子送酒
丁世昌
丹桂传香后，黄花著蕊时。
老怀期欲赏，病足瘦难移。
静对陶潜径，长吟杜甫诗。
白衣人忽至，把酒慰愁眉。
把酒
次虞仲房司马送秋韵
丁世昌
自入秋光能几时，无端又赋别秋诗。
夜长月冷虫鸣急，天阔风高雁过迟。
三径黄花存旧节，半栏红叶堕残枝。
往来毕竟乘除法，何用年年宋玉悲。...
红叶
古乐府·郎如枝上禽
丁世昌
郎如枝上禽，妾比庭前树。
翅健入云飞，根深随不去。
乐府
少永少云二弟对弈
丁世昌
平处须忘险，危时好计安。
兴亡关一著，慎勿等閒看。

丁世昌的诗词名句全集
