诗人:杜敏求
作品数目：10篇
朝代：宋代
诗人简介：杜敏求（约1039～1101），字趣翁，一字拙翁（《范太史集》卷五五《手记》），眉州青神人，杜甫之后，为官清廉正直。 宋仁宗嘉佑六年（1061），他离家赴汴京(今河南开封市)会考，中进土，被任命...
<<西园·潭潭刺史府>> <<小亭·二亭虽云小>> <<雪峰楼·西山最高峰>> <<玉溪堂·堂前对花柳>> 
<<湲玉亭·林亭幽且深>> <<翠锦亭·材大难为用>> <<海棠轩·东风开百花>> <<茅庵·深深竹林下>> 
<<水阁·方池导流水>> 

杜敏求的诗词全集

水阁·方池导流水
杜敏求
方池导流水，横阁上寻丈。
晨曦夜月光，罩影相滉漾。
游鱼时出没，飞鸥亦下上。
终朝倚栏杆，不见有风浪。
出没
西园·潭潭刺史府
杜敏求
潭潭刺史府，宛在城市中。
谁知园亭胜，似与山林同。
幽鸟语晴画，好花娇春风。
物情如有待，赋咏属诗翁。
春风
小亭·二亭虽云小
杜敏求
二亭虽云小，好在泉石间。
白石自齿齿，清泉亦潺潺。
公府无留事，暂来寄余闲。
筇杖乌角巾，一日几往还。
余闲
雪峰楼·西山最高峰
杜敏求
西山最高峰，积雪连四季。
登楼试寓目，入国有故地。
烽候虽久息，武经思豫备。
文饶昔筹边，公意今无愧。
无愧
玉溪堂·堂前对花柳
杜敏求
堂前对花柳，堂后瞰沼沚。
贤者堂中人，虚心湛如水。
烦暑当风窗，中宵隐月风。
作诗纪胜概，诗与水清泚。
虚心
湲玉亭·林亭幽且深
杜敏求
林亭幽且深，砌下玉溪水。
淙琤环佩声，晓夕清心耳。
使君性所乐，爱玩不少已。
方持利物心，默坐穷至理。
玉溪
翠锦亭·材大难为用
杜敏求
材大难为用，尝夸古柏篇。
亭前老楩楠，黛色亦参天。
夏暑借清阴，秋籁得自然。
有如爱庭楸，朝暮东西偏。
参天
海棠轩·东风开百花
杜敏求
东风开百花，独有海棠胜。
猩血染珠玑，点缀枝条剩。
日暖锦段新，雨余燕脂凝。
何待东阖梅，方能动诗兴。
枝条
茅庵·深深竹林下
杜敏求
深深竹林下，圆庵最幽僻。
高怀本恬旷，野趣助间适。
众人奔名徙，浮世萦物役。
岂知庵中乐，道胜心自逸。
月台·明从海上来
杜敏求
明从海上来，皎皎入我牖。
何如登高台，对月把尊酒。
问月月无言。浩歌诗千首，
几人知此乐，此乐公所有。

杜敏求的诗词名句全集
