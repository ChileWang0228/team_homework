诗人:彭年
作品数目：21篇
朝代：明代
诗人简介：彭年（1505-1566）生于明孝宗弘治十八年，卒于世宗嘉靖四十五年，年六十二岁。字孔嘉，一说字子素，号隆池山樵，南直隶苏州府长洲（今江苏苏州）人。彭年家贫嗜酒，然除文字交外，不受...
<<晚过横塘>> <<大石·阳山青不断>> <<祠部五台陆公请告>> <<叔平山居>> 
<<次韵鲁望于公瑕宅观舞>> <<题衡翁扇头鞋书秋声赋>> <<对月寄壶梁>> <<雨后·洞底泉声谷口闻>> 
<<艳情为灵墟>> 

彭年的诗词全集

晚过横塘
彭年
轻棹乘朝霁，飞楼渡石梁。
山容明罨画，天影静沧浪。
燕拂柳丝弱，莺啼花气香。
春光正韶丽，况复古横塘。
春光
题衡翁扇头鞋书秋声赋
彭年
碧梧庭院露华清，一叶翻阶鹤梦惊。
绿发方瞳玉堂客，蝇头灯下写秋声。
蝇头
大石·阳山青不断
彭年
阳山青不断，阴壑路疑穷。
鳌蝀凌松杪，骖棨历桂丛。
隔云分野绿，穿月逗中空。
胜绝流孤赏，疏钟殷梵宫。
分野
祠部五台陆公请告
彭年
欲事空王赋遂初，道心如水净涵虚。
归航更挟浮杯侣，轻橐惟装译贝书。
带月携琴投野寺，乘风看竹访幽居。
秋蔬春茗供谈笑，谢客高情白社余。...
谢客
叔平山居
彭年
一曲溪山似辋川，天开幽境与栖禅。
堤分柳浪烟中远，峰矗芙蓉水上妍。
不断香风吹宝殿，有时花雨坠珠筵。
还怜假榻清秋夜，数尽渔灯废客眠。...
芙蓉
次韵鲁望于公瑕宅观舞
彭年
晚风吹拂暑烟收，曲宴重开醉客留。
竹外云来疑昨梦，花前月出浣新愁。
惊鸿妙舞情偏逸，雏凤娇歌韵转悠。
绮席瑶屏围叠嶂，恍然身在阆风楼。...
转悠
对月寄壶梁
彭年
天街霜月夜迢迢，淮浦金波荡画桥。
才子行吟《青玉案》，仙人吹和紫琼箫。
才子
雨后·洞底泉声谷口闻
彭年
洞底泉声谷口闻，望中峰色杳难分。
欲寻雨后金芝草，更踏前峰半湿云。
艳情为灵墟
彭年
桃花宝扇拥檀郎，翡翠轻裾熨麝香。
为怕羊车穿市窄，青骊自控紫游缰。
翡翠
艳情为灵墟·十三曾识卖珠名
彭年
十三曾识卖珠名，几度春风醉舞尘。
昨日斗鸡长乐观，文园偷访爱琴人。
长乐
庭前香橼花日遇雨口占
彭年
林径无人尽日闲，幽禽时弄语关关。
胡床坐对斜阳影，咏得禽言一破颜。
雨压乔柯覆短檐，绿阴深处枕书眠。
繁花十日风吹散，犹有残英落砌鲜。...
破颜
上元病居筿川存山玉田宾山携酒妓过访
彭年
银瓶绿酒挂香车，遥过城东宋玉家。
一笑相欢不辞醉，为怜明月在梅花。
梅花
奉同衡翁太史诸公游子慎山
彭年
仙路披林入，星桥接汉通。
蒲萄新绿涨，<虫帝>蝀欲飞虹。
海鹤鸣花外，山鸡舞镜中。
清商移小部，明月几回同。...
山鸡
庚戌秋书事
彭年
江南枫落雁初还，塞北霜飞久折绵。
敢望旌旗临细柳，早闻烽火达甘泉。
关门自失居庸险，斧钺宜专制阃权。
于石当年曾破虏，只今勋业许谁先。...
勋业
庚戌秋书事·六镇防秋车骑多
彭年
六镇防秋车骑多，总戎游击往来过。
锁兵未报屯田策，献捷虚传奏凯歌。
幕下太官供玉馔，边头羸卒抱霜戈。
辽军岂异田横士，好问投醪事若何。...
车骑
庚戌秋书事·百万通仓国计存
彭年
百万通仓国计存，勤王兵甲急宜屯。
庙堂每忽安边略，胡虏方骄入塞魂。
白草自肥南牧马，黄河不断北来猿。
弯弧欲射旄头落，藿食犹惭远帝阍。...
黄河
庚戌秋书事·月满胡天杀气凝
彭年
月满胡天杀气凝，建牙吹角汉家营。
五陵霜露松楸近，千里风尘辇毂惊。
累日未传青海箭，何人为扫黑山兵。
朱门金穴笙歌沸，野哭那闻动地声。...
青海
庚戌秋书事·闲厩徒焚廿四坊
彭年
闲厩徒焚廿四坊，锦云花队向来亡。
渥洼未见收天马，朔易无闻贡白狼。
此日朝廷思李牧，他时文簿抑陈汤。
运筹急为摅长策，鞭挞还须尽犬羊。...
时文
庚戌秋书事·内苑期仙拱穆清
彭年
内苑期仙拱穆清，上玄斋祭福群生。
貂蝉夕拜趋三殿，貔虎晨严卫九城。
淝水却思安石在，泾阳遥望子仪行。
折冲尊俎真能事，夙夜诸公答圣明。...
泾阳
庚戌秋书事·汉皇神武即周宣
彭年
汉皇神武即周宣，百伐长驱瀚海残。
信有嫖姚辞甲第，不妨通利筑星坛。
轮台诏下苍生慰，马邑诛先白骨寒。
千载中兴元不异，伫看丕烈颂桓桓。...
苍生
庚戌秋书事·楚客伤秋意未阑
彭年
楚客伤秋意未阑，白云黄菊晚相看。
江湖自足蛟龙卧，粱稻方谋燕雀安。
北望星辰愁倚剑，南来消息愧投竿。
浊醪漫向船头醉，追逐轻鸥下碧湍。...

彭年的诗词名句全集
