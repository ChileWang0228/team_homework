诗人:孟大武
作品数目：9篇
朝代：宋代
诗人简介：孟大武，字世功（或作公），仙居（今属浙江）人。与吴芾有唱和（《湖山集》卷六、七、八）。事见《仙居志》卷一五。今录诗四首。...
<<春日晚望>> <<题大兴院>> <<题万安院>> <<题紫岩寺>> 
<<游圆通寺>> <<圆通寺·一筇吾事足>> <<圆通寺·山空不隐响>> <<圆通寺·欲坐又还起>> 
<<圆通寺·老僧头拥雪>> 

孟大武的诗词全集

春日晚望
孟大武
屋角风微烟雾霏，柳丝无力杏花肥。
朦胧数点斜阳裹，应是呢喃燕子归。
斜阳
题大兴院
孟大武
松柏回环路屈盘，像堂僧室枕层峦。
泉多翠茗临烹便，寺僻红尘欲到难。
樵斧斫云春谷暗，渔榔敲月夜溪寒。
我来未足登高兴，欲去裴回更倚阑。...
月夜
题万安院
孟大武
十年不作此山来，依旧青山好在哉。
聊逐春风驱酒羰，却惊身世得愁谋。
禅床寄枕眠初无，山鬼嫌人梦却回。
明日拂衣还出去，桃花地上欲成堆。...
明日
题紫岩寺
孟大武
路入溪声远，秋深树影稀。
涧云藏鸟语，松露滴人衣。
诗战蜂腰怯，茶分粥面肥。
胜游殊未厌，肯为夜寒归。
面肥
游圆通寺
孟大武
十步九憩息，行行不计程。
径长人未尽，寺近地差地。
古井知潮候，重云隔磬声。
榴花半零落，碎糁石棋枰。
零落
圆通寺·一筇吾事足
孟大武
一筇吾事足，身世付科头。
渐长石间笋，半遮林杪楼。
云飞山欲动，木落塔如浮。
游客未归去，松阴人茗瓯。
游客
圆通寺·山空不隐响
孟大武
山空不隐响，一叶落还闻。
龙去遗荒井，僧归礼白云。
虫丝昏画壁，岚气湿炉薰。
睡思浑无奈，茶瓯易策勋。
圆通
圆通寺·欲坐又还起
孟大武
欲坐又还起，白云随我行。
一空皆佛性，群动共秋声。
崩石斜分路，支冈半入城。
明朝山下去，平地见朱甍。
平地
圆通寺·老僧头拥雪
孟大武
老僧头拥雪，领客下阶行。
尽日坐山影，有时闻市声。
千峰平裹寺，一径背通城。
幽访未成返，水中新月生。

孟大武的诗词名句全集
