诗人:汪道昆
作品数目：4篇
朝代：明代
诗人简介：汪道昆（1525年-1593年），明代文学家。字伯玉，号南溟，又号太函。歙县西溪南松明山人。汪道昆，又名汪守昆，明代著名戏曲家、抗倭名将。初字玉卿，改字伯玉，号高阳生、别署南溟...
<<诸将·笥中时忆赐衣存>> <<蓟门·汉使褰帷按塞过>> <<九龙潭·摩天积石递灵湫>> <<送张虞部谪常州别驾还婺觐省>> 


汪道昆的诗词全集

诸将·笥中时忆赐衣存
汪道昆
笥中时忆赐衣存，阃外犹传汉使尊。
诸将九边承庙略，单于三世拜朝恩。
清宵剑气回南斗，明月笳声静北门。
任道蹛林千帐在，请看禁御五云屯。...
南斗
蓟门·汉使褰帷按塞过
汪道昆
汉使褰帷按塞过，渔阳老将近如何？
千山斥堠材官急，万里亭鄣猛士多。
大漠风鸣苍兕甲，层冰夜渡白狼河。
江东子弟先锋在，乘月仍闻《子夜歌》。...
大漠
九龙潭·摩天积石递灵湫
汪道昆
摩天积石递灵湫，客子寻源到上头。
吴楚江分双白发，轩辕宫近九垂旒。
昆仑西北星连海，瀑布高低汉倒流。
忽漫盘空云气合，群龙应奉帝车游。...
高低
送张虞部谪常州别驾还婺觐省
汪道昆
谪去应吾道，流言亦世情。
圣朝仍得罪，郎署早知名。
落日梁溪棹，平芜瀫水城。
秋风回首地，泪洒逐臣缨。

汪道昆的诗词名句全集
