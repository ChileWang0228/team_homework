诗人:康从理
作品数目：8篇
朝代：明代
诗人简介：康从理，（1334-1410），字逢吉，号范轩，祖籍福建长乐，曾祖迁居常熟。明洪武中授开封训导，后罢官。幼孤力学，抄读经史不闲寒暑。有《易原奥义》、《范轩集》等。...
<<舟中哭朱海峰>> <<观音阁·古寺夕阳边>> <<再至京口有怀金焦旧游>> <<江行有怀社中诸友>> 
<<岁暮泛彭蠡>> <<曲池草堂和韵为项思尧赋>> <<黄河夜泊>> <<吴门逢吴孝甫>> 


康从理的诗词全集

江行有怀社中诸友
康从理
扁舟投落日，遥夜楚江隅。
月上寒潮静，灯依野岸孤。
驱驰悲断雁，牢落愧栖乌。
一洒并州泪，东流入旧都。
旧都
黄河夜泊
康从理
燕云朔雪路千重，飞藿关河岁暮踪。
日落帆樯随雁骛，夜寒衾枕傍鱼龙。
乡书寂寞天涯泪，客鬓萧骚镜里容。
断岸蒹葭风雨急，一灯孤影听疏钟。...
寂寞
舟中哭朱海峰
康从理
旅食悲妻子，孤装执挽行。
诺曾然夙昔，心岂隔幽明。
角傍寒城语，涛兼夜雨声。
间关千里道，君见死生情。
妻子
观音阁·古寺夕阳边
康从理
古寺夕阳边，凭虚思渺然。
江声犹楚恨，山色自吴年。
宿鸟回清磬，孤舟逗野烟。
长廊灯影寂，徐步礼金仙。
夕阳
再至京口有怀金焦旧游
康从理
层城舒远目，迢递送归鸿。
岁月更新历，江山忆旧踪。
钟声春浪静，灯影暮流空。
愧有东林约，无因问远公。
岁月
岁暮泛彭蠡
康从理
旷望极平川，遥心自黯然。
空烟疑有地，远浪不分天。
暮色孤帆外，寒声落雁边。
年催长路客，归思倍堪怜。
暮色
曲池草堂和韵为项思尧赋
康从理
地临沧海胜，门向谢山偏。
养晦非亡世，销年祇尚玄。
松寒延月早，花艳得春先。
且谩论高卧，知君在吕虔。
临沧
吴门逢吴孝甫
康从理
握手天涯问钓矶，别情归思两依依。
年华共老芙蓉剑，生事孤怜薜荔衣。
雁外清砧侵坐急，霜边残叶傍愁飞。
十年歧路怀君意，一入青山会转稀。...

康从理的诗词名句全集
