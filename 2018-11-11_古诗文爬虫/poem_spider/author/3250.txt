诗人:王溉
作品数目：7篇
朝代：宋代
诗人简介：王溉，江南石埭（今安徽石臺县）人。高宗绍兴间进士。孝宗淳熙十三年知江州。光宗绍熙三年（一一九二）为成都运判。五年，知平江府。寧宗庆元二年除两浙转运副使，兼知临安府。...
<<老人村·山前老泽经行路>> <<游大涤·山合群峰路屈盘>> <<春日郊行次平野韵>> <<次黄日岩韵>> 
<<次愚谷雪韵>> <<次韵答陈石泉>> <<晚憩石门洞>> 

王溉的诗词全集

次愚谷雪韵
王溉
榾柮炉头夜未阑，冰壶全觉漏声乾。
前山草木疑长白，下界楼台尽广寒。
骚客忽惊梅片落，老农先作稻花看。
何当一奏平淮颂，坐使皇图九鼎安。...
老农
次韵答陈石泉
王溉
淡气涨空碧，散作藕花秋。
幽趣兰为佩，浮生芥作舟。
可人从远别，何日许重游。
奁玉清无底，楼居第几州。
幽趣
老人村·山前老泽经行路
王溉
山前老泽经行路，百岁翁翁犹健步。
非仙非佛非鬼神，不识人间盐与醋。
嗜欲既浅亦机深，窟宅宜与仙家邻。
嗜欲
游大涤·山合群峰路屈盘
王溉
山合群峰路屈盘，溪行九折势蜿蜒。
云根长伴仙人迹，元盖潜通大涤天。
玉殿香消人寂寂，石坛花落草芊芊。
黄冠解识寻幽兴，为洗寒铛煮碧泉。...
落草
春日郊行次平野韵
王溉
楚泽凄凉笑屈原，行吟如在浣花川。
风回别墅闻桐角，烟冷荒郊挂纸钱。
麰麦正香田舍乐，茅柴初熟酒家连。
锦囊收拾归来晚，踏月闲敲款段鞭。...
酒家
次黄日岩韵
王溉
孤舟闲野渡，竹外小桥通。
不涉终南迳，独高彭泽风。
云闲钟梵里，月静笑谈中。
千载留清节，谁云吾道穷。
笑谈
晚憩石门洞
王溉
舣棹石门外，天风吹夕阴。
疏钟醒客梦，危瀑洗尘襟。
龙去洞云薄，鹤归松露深。
旧碑看米字，犹带藓痕侵。

王溉的诗词名句全集
