诗人:马治
作品数目：37篇
朝代：明代
诗人简介：马治[明]（约公元一三六七年前后在世）字孝常，宜兴（今江苏宜兴）人。元末与周砥避乱隐居西涧。洪武初，由茂才举授内丘知县，迁建昌府同知。为诗文典雅冲澹。善真、行书，小字法...
<<任公钓台>> <<牧之水榭>> <<出西涧过龙岩途中瞻眺>> <<桃谿泛舟寻方崖士玄>> 
<<官军后还西涧草堂>> <<过任彦升钓台>> <<过西涧·虚舟信所往>> <<望颐山·斜日水南行>> 
<<经杜樊川山水榭故基>> 

马治的诗词全集

出西涧过龙岩途中瞻眺
马治
山泽春明丽，林树郁峭蒨。
游步何从起，涉涧行屡转。
幽泉响层曲，蔓草绵芳甸。
在岸心已遂，经丘始回面。
岩崖骤谁创，岚岭遥自荐。
苍梧凝阴吹，彤霞散晴电。
庵蔼蒙笼间，一水光练练。...
沉沉
孝常西斋守岁读王临川除夜寄舍弟诗爱其词致
马治
岁云暮矣天涯客，今夕能来慰不眠。
坐久依依思远道，气酣往往说当年。
春游吴苑君常惯，雪咏钟山我自怜。
惆怅情悰那再得，荆溪漫有酒盈船。...
钟山
绝句·得志有偶尔
马治
得志有偶尔，居贫方晏然。
君观纸上墨，一日是千年。
偶尔
官军后还西涧草堂
马治
干戈一为用，十室九不完。
东西南北人，坏屋敢求安。
昨闻府兵下，徒跣入荆菅。
一市人尽虚，衡门驻旌竿。
还家动盈月，瓶粟久已殚。
幸兹西涧西，草堂适平宽。
竹林最无恙，秀色雨始干。...
西峰
过任彦升钓台
马治
寂寂山水郡，依依今古名。
斯人同化尽，系缆旧台倾。
汀树烟中没，寒禽沙际鸣。
无人坐垂钓，永念彼平生。
平生
春夜怀重居字
马治
寺中虚阁每曾登，忽欲看花往未能。
夜色萧条门半掩，独依寒烛忆高僧。
萧条
与华景彰游惠山
马治
华陂春水绿漪漪，二月西山雪后时。
旧宅重寻孝子传，新年又赴故人期。
鹤鸣竹日当窗澹，僧定茶烟出阁迟。
我欲同修清净业，泉头来记四贤祠。...
清净
罨画溪·积雨洗崖嶂
马治
积雨洗崖嶂，奔泉会空曲。
流为千丈溪，泓停深似玉。
霞吟发彩翠，花艳分红绿。
浦云自点缀，岸峰相映烛。
旁穿震泽口，直泻颐山腹。
日暮扁舟来，渔歌出湖洑。...
相映
张公洞·张公古仙伯
马治
张公古仙伯，不乐云间游。
骑骡穴山腹，洞天开清秋。
空青凝丹室，积翠结石楼。
玉女跪而化，银浆冷不流。
芝田水精盐，华屋珊瑚钩。
神界杳莫测，鬼工信难侔。
势轻壶公壶，量狭禹九州。...
珊瑚
又追和虞奎章韵
马治
赋罢仙人萼绿华，金声玉色众中夸。
归来世上空尘土，云白江清月满沙。
玉色
绝句·秋至衣裳薄
马治
秋至衣裳薄，思归未有涯。
得如江巨孝，处处自将车。
处处
绝句·一从蔷薇绿
马治
一从蔷薇绿，经秋忆故庐。
乡书夜来到，只是更愁予。
蔷薇
绝句·有弟天涯隔
马治
有弟天涯隔，无人消息稀。
何时比鸿雁，一道向南飞。
鸿雁
次纵笔一首韵
马治
多罗树下昔徜徉，尘世归来已渺茫。
犹有狂吟三百首，逢人大笑亿千场。
西风雪气纷纷白，夜雨河流混混黄。
忽对青山嗟岁晚，知君纵笔兴难忘。...
河流
元日试墨
马治
竹雪寒声泻，山禽好语来。
空余腊月酒，拟访石亭梅。
野水宜舟楫，春云费剪裁。
从前江海上，今日意悠哉。
舟楫
任公钓台
马治
伊人不可见，古台临野水。
惟应公事闲，意钓还来此。
城门日色暮，郡舍秋风起。
鸟飞绿芜上，猿啼碧山里。
宦情方淡如，野性或偶尔。
巉巉云溪石，其下亦清泚。...
野性
牧之水榭
马治
牧之信奇士，纵横见当时。
著书亦有兵，岂惟工赋诗。
画船张水嬉，禅榻悲鬓丝。
广陵罢走马，阳羡亦解龟。
芳树竟寂寞，清淡自沦漪。
斯人向千载，陈迹宛如兹。...
走马
桃谿泛舟寻方崖士玄
马治
身行沙岸曲，隐见远人村。
初罢桃溪雨，寒山响翠繁。
薄云凝遐思，微风吹古原。
登稼已云乐，欣欣田父言。
予心亦何事，访旧试寻源。...
欣欣
过西涧·虚舟信所往
马治
虚舟信所往，行止若无端。
适此清秋日，幡然悲路难。
竹林夜来雨，茅栋已惊寒。
一幸朋俦接，空山予少安。
无端
望颐山·斜日水南行
马治
斜日水南行，苍然云景清。
远山时在望，仙洞故知名。
枫叶凝秋色，藤花落晚晴。
西阳亭不见，惆怅翳榛荆。
秋色
经杜樊川山水榭故基
马治
风烟淡淡水冥冥，杜榭桥西伤我情。
闲倚溪楼望山色，?鹈飞处晚钟声。
淡水
五月廿日雨中饮南楼
马治
共爱风泉淙玉涧，故人虽雨亦能来。
琴床昨暮移高阁，茶灶经旬生绿苔。
性懒边韶唯有睡，忧深王粲自多才。
酒酣竞起思归兴，世难飘零心欲摧。...
飘零
登西岗望龙池诸峰赠周履道
马治
远游虞风波，托好常在迩。
朝来遇君出，兴与西冈起。
日薄川野阴，徐行杳然喜。
登身坡陀上，瞻望入百里。
浮云忽避眼，十嶂来填委。
巉岩龙池头，宛转鹅山趾。
铜官大居正，顾盼雄彼此。...
岩洞
追和柯丹丘所藏坡翁诗帖
马治
东阁小诗书梦破，后堂残醉烛花明。
春风客散茶香在，寂寞人间万古情。
寂寞
南涧听水声送别太古禅师
马治
汩汩石上语，浏浏风中琴。
清晨南涧流，似是太古音。
出谷乍喧冗，入林杳深沉。
后来自相续，前者既难寻。
问客何缘起，悠悠伤别心。...
深沉
对新柳·萦萦初月柳
马治
萦萦初月柳，撩乱愁边见。
阴忆武昌门，高想灵和殿。
金塘承日映，绮陌迎风转。
学舞未能休，缨情欲谁眷。
迎风
春寒慰瓶中杏花
马治
玉瓶春水晓犹添，红萼无言对卷帘。
莫为桃花翻自恨，梅花时节更清严。
桃花
闻笛声送任掾
马治
柳条拂水已堪折，梅花照□如欲言。
翻向溪桥成久立，春风吹笛黯销魂。
春风
酬夜坐怀孝常
马治
东斋见微月，露坐稀华星。
感物增惋伤，怀人在岩扃。
高情沐垂照，寤寐不遑宁。
中夜梦良觌，君歌谓予听。
清商随风起，虚箔转琴泠。
款密松下室，踟蹰水边亭。
常时往来处，目击心已冥。...
贫贱
读书·窜身丹厓下
马治
窜身丹厓下，灭迹浮云端。
余事既不闲，冥心以游观。
读书南山日，秋气浩漫漫。
悲商扣庭柯，四座鸣风湍。
已与清景晤，乐哉此盘桓。
餐和遗糟粕，饮胜入肺肝。
隐几俄万古，其人梦交欢。...
逍遥
食茯苓粥
马治
颇闻学士防风粥，曾吃诗人锦带羹。
岂谓茯苓宜岁晚，已收粳稻得霜晴。
腥膻习漫从教洗，禽鸟形残不忌烹。
饱食未须论月给，石杉偕坐听松声。...
学士
暂违老亲陪履道泛湖归省无锡
马治
湖口仓忙别老亲，东行且就雨吟身。
烟波渺似鸿荒世，舟楫轻宜澹荡人。
几处青山牛马饮，一行白雪鹭鸥驯。
沙头击鼓曈曈日，知有闲官尚守津。...
牛马
晏起·樵牧久已出
马治
樵牧久已出，惊禽噪初阳。
寝扉南涧伴，疏竹晓风凉。
夜永道机熟，秋清人意强。
居山幸一载，晏起适徜徉。
徜徉
宝粹二上人值两留宿西涧草堂明日赋此以赠
马治
相访竹林茅屋下，不因风雨岂留连。
栖迟尚辱诸公问，来往深惭二子贤。
落叶下山逢虎迹，疏钟隔水见人烟。
旧游空忆钱塘去，闻道如今异昔年。...
昔年
次韵酬·蝉鸣秋雨里
马治
蝉鸣秋雨里，山舍竹林园。
政尔无来迹，非关久避喧。
坐看高士传，梦往故人门。
生意唯萧索，心知自不言。
生意
次韵酬·竹里新泉绕屋除
马治
竹里新泉绕屋除，长年吾得乐闲居。
道心澹泊诸尘外，山意微茫邃古初。
风雨满檐松子落，夕阳穿树橘林疏。
可怜原宪闲来往，犹自生涯不废书。...
夕阳
元日试墨·白发形归梦
马治
白发形归梦，青灯照隔年。
远惟诸弟忆，贫幸老人怜。
四海孤飞鹤，东湖二顷田。
谁能论心迹，出处事皆天。

马治的诗词名句全集
