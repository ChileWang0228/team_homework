诗人:周贺
作品数目：93篇
朝代：唐代
诗人简介：周贺[唐]（约公元八二一年前后在世）字南乡，（全唐诗作南卿。此从唐才子传）东洛人(今四川广元西北)。生卒年均不详，约唐穆宗长庆元年前后在世。初居庐山为浮屠，名清塞。后客...
<<上陕府姚中丞>> <<酬吴之问见赠>> <<与崔弇话别>> <<送耿山人归湖南>> 
<<出关寄贾岛>> <<赠柏岩禅师>> <<宿开元寺楼>> <<送灵应禅师>> 
<<山居秋思>> 

周贺的诗词全集

春日山居寄友人
周贺
春居无俗喧，时立涧前村。路远少来客，山深多过猿。
带岩松色老，临水杏花繁。除忆文流外，何人更可言。
杏花
上陕府姚中丞
周贺
此心长爱狎禽鱼，仍候登封独著书。领郡只嫌生药少，
在官长恨与山疏。成家尽是经纶后，得句应多谏诤余。
见说养真求退静，溪南泉石许同居。...
谏诤
出关寄贾岛
周贺
旧乡无子孙，谁共老青门。迢递早秋路，别离深夜村。
伊流偕行客，岳响答啼猿。去后期招隐，何当复此言。
别离
逢播公·带病希相见
周贺
带病希相见，西城早晚来。衲衣风坏帛，香印雨沾灰。
坐久钟声尽，谈余岳影回。却思同宿夜，高枕说天台。
高枕
再过王辂原居纳凉
周贺
夏天多忆此，早晚得秋分。旧月来还见，新蝉坐忽闻。
扇风调病叶，沟水隔残云。别有微凉处，从容不似君。
秋分
赠姚合郎中
周贺
望重来为守土臣，清高还似武功贫。道从会解唯求静，
诗造玄微不趁新。玉帛已知难挠思，云泉终是得闲身。
两衙向后长无事，门馆多逢请益人。...
玉帛
送杨岳归巴陵
周贺
何处得乡信，告行当雨天。人离京口日，潮送岳阳船。
孤鸟背林色，远帆开浦烟。悲君唯此别，不肯话回年。
岳阳
送分定归灵夏
周贺
南游多老病，见说讲经稀。塞寺几僧在，关城空自归。
带河衰草断，映日旱沙飞。却到禅斋后，边军识衲衣。
百年
旅怀·不觉月又尽
周贺
不觉月又尽，未归还到春。雪通庐岳梦，树匝草堂身。
泽雁和寒露，江槎带远薪。何年自此去，旧国复为邻。
寒露
旅情·黄叶下阶频
周贺
黄叶下阶频，徐徐起病身。残秋萤出尽，独夜雁来新。
别业去千里，旧乡空四邻。孤舟寻几度，又识岳阳人。
四邻
赠朱庆余校书
周贺
风泉尽结冰，寒梦彻西陵。越信楚城得，远怀中夜兴。
树停沙岛鹤，茶会石桥僧。寺阁边官舍，行吟过几层。
无知
出关后寄贾岛
周贺
故国知何处，西风已度关。归人值落叶，远路入寒山。
多难喜相识，久贫宁自闲。唯将往来信，遥慰别离颜。
相识
送幻群法师
周贺
北京一别后，吴楚几听砧。住久白发出，讲长枯叶深。
香连邻舍像，磬彻远巢禽。寂默应关道，何人见此心。
邻舍
春喜友人至山舍
周贺
鸟鸣春日晓，喜见竹门开。路自高岩出，人骑大马来。
折花林影断，移石洞阴回。更欲留深语，重城暮色催。
暮色
早秋过郭涯书堂
周贺
暑消冈舍清，闲语有余情。涧水生茶味，松风灭扇声。
远分临海雨，静觉掩山城。此地秋吟苦，时来绕菊行。
山城
寄韩司兵
周贺
多病十年无旧识，沧州乱后只逢君。已知罢秩辞泷水，
相劝移家近岳云。泗上旅帆侵叠浪，雪中归路踏荒坟。
若为此别终期老，书札何因寄北军。...
书札
寺居寄杨侍御
周贺
雨过北林空晚凉，院闲人去掩斜阳。十年多病度落叶，
万里乱愁生夜床。终欲返耕甘性拙，久惭他事与身忙。
还知谢客名先重，肯为诗篇问楚狂。...
诗篇
浔阳与孙郎中宴回
周贺
别酒已酣春漏前，他人扶上北归船。
浔阳渡口月未上，渔火照江仍独眠。
渡口
酬吴之问见赠
周贺
已当鸣雁夜，多事不同居。故疾离城晚，秋霖见月疏。
趁风开静户，带叶卷残书。荡桨期南去，荒园久废锄。
同居
与崔弇话别
周贺
归思缘平泽，幽斋夜话迟。人寻冯翊去，草向建康衰。
雨雪生中路，干戈阻后期。几年方见面，应是镊苍髭。
干戈
送耿山人归湖南
周贺
南行随越僧，别业几池菱。两鬓已垂白，五湖归挂罾。
夜涛鸣栅锁，寒苇露船灯。去此应无事，却来知不能。
五湖
赠柏岩禅师
周贺
野寺绝依念，灵山会遍行。老来披衲重，病后读经生。
乞食嫌村远，寻溪爱路平。多年柏岩住，不记柏岩名。
乞食
宿开元寺楼
周贺
西峰残日落，谁见寂寥心。孤枕客眠久，两廊僧话深。
寒扉关雨气，风叶隐钟音。此爱东楼望，仍期别夜寻。
寂寥
送灵应禅师
周贺
寒天仍远去，离寺雪霏霏。古迹曾重到，生涯不暂归。
坐禅山店暝，补衲夜灯微。巡礼何时住，相逢的是稀。
巡礼
山居秋思
周贺
一从云水住，曾不下西岑。落木孤猿在，秋庭积雾深。
泉流通井脉，虫响出墙阴。夜静溪声彻，寒灯尚独吟。
流通
春日重到王依村居
周贺
野烟居舍在，曾约此重过。久雨初招客，新田未种禾。
夜虫鸣井浪，春鸟宿庭柯。莫为儿孙役，余生能几何。
余生
留辞杭州姚合郎中
周贺
波涛千里隔，抱疾亦相寻。会宿逢高士，辞归值积霖。
丛桑山店迥，孤烛海船深。尚有重来约，知无省阁心。
波涛
题何氏池亭
周贺
信是虚闲地，亭高亦有苔。绕池逢石坐，穿竹引山回。
果落纤萍散，龟行细草开。主人偏好事，终不厌频来。
百年
送表兄东南游
周贺
山水叠层层，吾兄涉又登。挂帆春背雁，寻磬夜逢僧。
雪溜悬衡岳，江云盖秣陵。评文永不忘，此说是中兴。
中兴
送康绍归建业
周贺
南朝秋色满，君去意如何。帝业空城在，民田坏冢多。
月圆台独上，栗绽寺频过。篱下西江阔，相思见白波。
秋色
送省己上人归太原
周贺
惜别听边漏，窗灯落烬重。寒僧回绝塞，夕雪下穷冬。
出定闻残角，休兵见坏锋。何年更来此，老却倚阶松。
坏
宿甄山南溪昼公院
周贺
从作两河客，别离经半年。却来峰顶宿，知废甄南禅。
余雾沉斜月，孤灯照落泉。何当闲事尽，相伴老溪边。
闲事
相次寻举客寄住人
周贺
停桡因旧识，白发向波涛。以我往来倦，知君耕稼劳。
渚田临舍尽，阪路出檐高。游者还南去，终期伴尔曹。
尔曹
暮冬长安旅舍
周贺
湖外谁相识，思归日日频。遍寻新住客，少见故乡人。
失计空知命，劳生耻为身。惟看洞庭树，即是旧山春。
失计
赠胡僧·瘦形无血色
周贺
瘦形无血色，草屦着行穿。闲话似持咒，不眠同坐禅。
背经来汉地，袒膊过冬天。情性人难会，游方应信缘。
冬天
赠李主簿·税时兼主印
周贺
税时兼主印，每日得闲稀。对酒妨料吏，为官亦典衣。
案迟吟坐待，宅近步行归。见说论诗道，应愁判是非。
步行
同朱庆余宿翊西上人房
周贺
溪僧还共谒，相与坐寒天。屋雪凌高烛，山茶称远泉。
夜清更彻寺，空阔雁冲烟。莫怪多时话，重来又来年。
空阔
寄姚合郎中
周贺
转刺名山郡，连年别省曹。分题得客少，着价买书高。
晚柳蝉和角，寒城烛照涛。鄱溪卧疾久，未获后乘骚。
烛照
休粮僧·一斋难过日
周贺
一斋难过日，况是更休粮。养力时行道，闻钟不上堂。
唯留温药火，未写化金方。旧有山厨在，从僧请作房。
难过
怀西峰隐者
周贺
灌木藏岑色，天寒望即愁。高斋何日去，远瀑入城流。
腊近溪书绝，灯残夜雪稠。迩来相忆处，枕上苦吟休。
灌木
缑氏韦明府厅
周贺
贵邑清风满，谁同上宰心。杉松出郭外，雨电下嵩阴。
度雁方离垒，来僧始别岑。西池月才迥，会接一宵吟。
清风
送朱庆余·野客行无定
周贺
野客行无定，全家在浦东。寄眠僧阁静，赠别橐金空。
旧里千山隔，归舟百计同。药资如有分，相约老吴中。
相约
送僧还南岳
周贺
辞僧下水栅，因梦岳钟声。远路独归寺，几时重到城。
风高寒叶落，雨绝夜堂清。自说深居后，邻州亦不行。
高寒
秋思·杨柳已秋思
周贺
杨柳已秋思，楚田仍刈禾。归心病起切，败叶夜来多。
细雨城蝉噪，残阳峤客过。旧山余业在，杳隔洞庭波。
残阳
送陆判官防秋
周贺
匹马无穷地，三年逐大军。算程淮邑远，起帐夕阳曛。
瀑浪行时漱，边笳语次闻。要传书札去，应到碛东云。
行时
赠皎然上人
周贺
竹庭瓶水新，深称北窗人。讲罢见黄叶，诗成寻旧邻。
锡阴迷坐石，池影露斋身。苦作南行约，劳生始问津。
须眉
留别南徐故人
周贺
三年蒙见待，此夕是前程。未断却来约，且伸临去情。
潮回滩鸟下，月上客船明。他日南徐道，缘君又重行。
前程
送僧归江南
周贺
洗足北林去，远途今已分。麻衣行岳色，竹杖带湘云。
饥鼠缘危壁，寒狸出坏坟。前峰一声磬，此夕不同闻。
坏
早春越中留故人
周贺
此行经岁近，唯约半年回。野渡人初过，前山云未开。
雁群逢晓断，林色映川来。清夜芦中客，严家旧钓台。
清夜
送友人·弹琴多去情
周贺
弹琴多去情，浮楫背潮行。人望丰壖宿，虫依蠹木鸣。
樯烟离浦色，芦雨入船声。如疾登云路，凭君寄此生。

周贺的诗词名句全集
