诗人:朱明之
作品数目：6篇
朝代：宋代
诗人简介：朱明之，字昌叔，江都（今江苏扬州）人。王安石妹婿。仁宗皇祐元年（1049）进士（清嘉庆《扬州府志》卷三九）。官著作佐郎，进崇文院校书。曾知秀州，迁两浙监司。官至大理少卿。事见...
<<尘士呈介甫>> <<次韵介甫怀舒州山水见示之什>> <<羁旅呈王介甫>> <<寄王荆公忆江阴>> 
<<岁暮呈五介甫平甫>> <<因忆灊楼读书之乐呈介甫>> 

朱明之的诗词全集

尘士呈介甫
朱明之
尘土纷纷起处微，祗随风力乱嘘吹。
高张白雾横宫阙，低引轻云暗路岐。
坐客昏蒙归耳目，行人斑白上须眉。
谁知滂沛天飞雨，洗涤轻浮会有时。...
斑白
次韵介甫怀舒州山水见示之什
朱明之
皖上相逢昔少留，登楼隐几听鸣鸠。
山峰游处今何在，溪水流来此有不。
就食四方甘不击，为生一世信长浮。
共知局促京沙里，回首当时始觉羞。...
四方
羁旅呈王介甫
朱明之
羁旅迫岁晚，班毛混满簪。
游无果下马，坐乏囊中金。
尘涨风声满，天昏雪气深。
幸闻清论数，竟日解悲吟。
羁旅
寄王荆公忆江阴
朱明之
城上城隍古镜中，城边山色翠屏风。
鱼是接海随时足，稻米连湖逐岁丰。
太伯人民堪教育，春申沟港可疏通。
朱轮天使从君欲，异日能忘笑语同。...
笑语
岁暮呈五介甫平甫
朱明之
岁暮远为客，一身归计深。
尘沙日翳翳，雨雪夜阴阴。
喜色开南信，悲怀动北琴。
感时须寂寞，何独少陵心。
寂寞
因忆灊楼读书之乐呈介甫
朱明之
忆昨灊楼幸久留，乾坤谈罢论雎鸠。
它时已恨相从少，此日能忘共学不。
南去溪山随梦断，北来身世若云浮。
行藏愿与君同道，只恐蹉跎我独羞。...

朱明之的诗词名句全集
