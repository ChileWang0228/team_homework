诗人:刘得仁
作品数目：132篇
朝代：唐代
诗人简介：刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝...
<<青龙寺僧院>> <<赠敬晊助教·街西静观求居处>> <<晚游慈恩寺>> <<寄楼子山云栖上人>> 
<<题山中故静禅师>> <<吊草堂禅师>> <<哭鲍溶有感>> <<宿僧院>> 
<<夏夜会同人>> 

刘得仁的诗词全集

赠敬晊助教·街西静观求居处
刘得仁
街西静观求居处，不到权门到寺频。禁掖人知连状荐，
国庠官满一家贫。清仪称是蓬瀛客，直气堪为谏诤臣。
自顾无成年渐长，报恩惟愿杀微身。...
谏诤
送高湘及第后东归觐叔
刘得仁
此去几般荣，登科鼎足名。无惭入南巷，高价耸东京。
窗对嵩山碧，庭来洛水声。门前桃李树，一径已阴成。
嵩山
赠陶山人
刘得仁
处士例营营，惟君纵此生。闲能资寿考，健不换公卿。
药圃妻同耨，山田子共耕。定知丹熟后，无姓亦无名。
无名
晏起·日过辰时犹在梦
刘得仁
日过辰时犹在梦，客来应笑也求名。
浮生自得长高枕，不向人间与命争。
高枕
青龙寺僧院
刘得仁
常多簪组客，非独看高松。此地堪终日，开门见数峰。
苔新禽迹少，泉冷树阴重。师意如山里，空房晓暮钟。
树阴
宿僧院
刘得仁
禅地无尘夜，焚香话所归。
树摇幽鸟梦，萤入定僧衣。
破月斜天半，高河下露微。
翻令嫌白日，动即与心违。
白日
题吴先生山居
刘得仁
先生此幽隐，便可谢人群。潭底见秋石，树间飞霁云。
山居心已惯，俗事耳憎闻。念我要多疾，开炉药许分。
居心
送知全禅师南游
刘得仁
师誉振京城，谈空万乘听。北行山已雪，南去木犹青。
夜岳禅销月，秋潭汲动星。回期不可定，孤鹤在高冥。
京城
昊天观新栽竹
刘得仁
清风枝叶上，山鸟已栖来。根别古沟岸，影生秋观苔。
遍思诸草木，惟此出尘埃。恨为移君晚，空庭更拟栽。
尘埃
送蔡京东归迎侍
刘得仁
高堂惟两别，此别是荣归。薄俸迎亲远，平时知己稀。
郓郊秋木见，鲁寺夜钟微。近腊西来日，多逢霰雪飞。
荣归
送灵武朱书记
刘得仁
灵帅与谁善，得君宾幕中。从容应尽礼，赞画致元功。
连塞云长惨，才秋树半空。相如偏自惬，掌记复乘骢。
书记
早春送湘潭李少府之任
刘得仁
柳新春水湄，春岸草离离。祖席觞云尽，离人泪各垂。
业文传不朽，作尉岂多时。公退琴堂上，风吹斑竹枝。
斑竹
寄春坊顾校书
刘得仁
宁因不得志，寂寞本相宜。冥目冥心坐，花开花落时。
数畦蔬甲出，半梦鸟声移。只恐龙楼吏，归山又见违。
寂寞
送王书记归邠州
刘得仁
陈琳轻一别，马上意超然。来日行烦暑，归时听早蝉。
阴云翳城郭，细雨紊山川。从事公刘地，元戎旧礼贤。
阴云
秋晚与友人游青龙寺
刘得仁
高视终南秀，西风度阁凉。一生同隙影，几处好山光。
暮鸟投嬴木，寒钟送夕阳。因居话心地，川冥宿僧房。
夕阳
和郑校书夏日游郑泉
刘得仁
太虚悬畏景，古木蔽清阴。爰有泉堪挹，闲思日可寻。
来闻鸣滴滴，照竦碧沉沉。几脉成溪壑，何人测浅深。
澄时无一物，分处历千林。净溉灵根药，凉浮玉翅禽。
饮疑蠲宿疾，见自失烦襟。僧...
沉沉
和郑先辈谢秩闲居寓书所怀
刘得仁
西风日夜吹，万木共离披。近甸新晴后，高人得意时。
暂闲心亦泰，论道面难欺。把笔还诗债，将琴当酒资。
蓝衫悬竹桁，乌帽挂松枝。名占文章重，官归谏宪迟。
生涯贫帝里，公议到台司。室...
公议
村中闲步
刘得仁
闲共野人临野水，新秋高树挂清晖。
不知尘里无穷事，白鸟双飞入翠微。
无穷
晚游慈恩寺
刘得仁
寺去幽居近，每来因采薇。伴僧行不困，临水语忘归。
磬动青林晚，人惊白鹭飞。堪嗟浮俗事，皆与道相违。
白鹭
寄楼子山云栖上人
刘得仁

一室凿崔嵬，危梯叠藓苔。永无尘事到，时有至人来。
涧谷冬深静，烟岚日午开。修身知得地，京寺未言回。

修身
题山中故静禅师
刘得仁
寂灭身何在，门人隔此生。影悬尘已厚，塔种柏初成。
溪院秋先雪，山堂古有精。当时挂锡处，树老几枝倾。
老几
吊草堂禅师
刘得仁
杖履疑师在，房关四壁蛩。贮瓶经腊水，响塔隔山钟。
乳鸽沿苔井，斋猿散雪峰。如何不相见，倚遍寺前松。
隔山
哭鲍溶有感
刘得仁
寥落故人宅，今来身已亡。古苔封墨沼，深竹映书堂。
秋色池馆静，雨声云水凉。无因展交道，日暮剖心肠。
秋色
夏夜会同人
刘得仁
沉沉清暑夕，星斗俨虚空。岸帻栖禽下，烹茶玉漏中。
形骸忘已久，偃仰趣无穷。日汲泉来漱，微开密筱风。
无穷
游崔监丞城南别业
刘得仁
门与青山近，青山复几重。雪融皇子岸，春浥翠微峰。
地有经冬草，林无未老松。竹寒溪隔寺，晴日直闻钟。
翠微
答韦先辈春雨后见寄
刘得仁
风散五更雨，鸟啼三月春。轩窗透初日，砚席绝纤尘。
帝里峰头出，邻家树色新。怜君高且静，有句寄闲人。
五更
题王处士山居
刘得仁
茅堂入谷远，林暗绝其邻。终日有流水，经年无到人。
溪云常欲雨，山洞别开春。自得仙家术，栽松独养真。
开春
听歌·朱槛满明月
刘得仁
朱槛满明月，美人歌落梅。忽惊尘起处，疑是有风来。
一曲听初彻，几年愁暂开。东南正云雨，不得见阳台。
阳台
晓别吕山人
刘得仁
疏钟兼漏尽，曙色照青氛。栖鹤出高树，山人归白云。
月盈期重宿，丹熟约相分。羡入秋风洞，幽泉仔细闻。
秋风
塞上行作
刘得仁

乡井从离别，穷边触目愁。生人居外地，塞雪下中秋。
雁举之衡翅，河穿入虏流。将军心莫苦，向此取封侯。

将军
冬夜寄白阁僧
刘得仁
营营不自息，暌阔数年情。林下期难遂，人间事旋生。
鸟栖寒水迥，月映积冰清。石室焚香坐，悬知不为名。
彼此
送姚合郎中任杭州
刘得仁
水陆中分程，看花一月行。会稽山隔浪，天竺树连城。
候吏赍鱼印，迎船载旆旌。渡江春始半，列屿草初生。
连城
西园·夏圃秋凉入
刘得仁
夏圃秋凉入，树低逢帻欹。水声翻败堰，山翠湿疏篱。
绿滑莎藏径，红连果压枝。幽人更何事，旦夕与僧期。
压枝
晚步曲江因谒慈恩寺恭上人
刘得仁
岂曰趣名者，年年待命通。坐令青嶂上，兴起白云中。
岸浸如天水，林含似雨风。南宗犹有碍，西寺问恭公。
天水
送姚处士归亳州
刘得仁
白发麻衣破，还谯别弟回。首垂听乐泪，花落待歌杯。
石路寻芝熟，柴门有鹿来。明王下征诏，应就碧峰开。
柴门
秋夜喜友人宿
刘得仁
莫说春闱事，清宵且共吟。频年遗我辈，何日遇知音。
逼曙天倾斗，将寒叶坠林。无将簪绂意，只损壮夫心。
春闱
秋日同僧宿西池
刘得仁
菡萏遍秋水，隔林香似焚。僧同池上宿，霞向月边分。
渚鸟栖蒲立，城砧接曙闻。来宵莫他约，重此话孤云。
秋水
宿韦津山居
刘得仁
永夕见招宿，诗书盈草堂。静吟倾美酒，高论出名场。
窗飒松篁韵，庭兼雪月光。心期身未老，一去泛潇湘。
月光
夜携酒访崔正字
刘得仁
只应芸阁吏，知我僻兼愚。吟兴忘饥冻，生涯任有无。
惨云埋远岫，阴吹吼寒株。忽起围炉思，招携酒满壶。
生涯
中秋·尘里兼尘外
刘得仁
尘里兼尘外，咸期此夕明。一年惟一度，长恐有云生。
露洗微埃尽，光濡是物清。朗吟看正好，惆怅又西倾。
惆怅
池上宿·事事不求奢
刘得仁
事事不求奢，长吟省叹嗟。无才堪世弃，有句向谁夸。
老树呈秋色，空池浸月华。凉风白露夕，此境属诗家。
月华
秋夕即事
刘得仁
永夕坐暝久，萧萧猿狖啼。漏微砧韵隔，月落斗杓低。
危叶无风坠，幽禽并树栖。自怜在岐路，不醉亦沉迷。
萧萧
晚夏·日夕是西风
刘得仁
日夕是西风，流光半已空。山光渐凝碧，树叶即翻红。
学浅惭多士，秋成羡老农。谁怜信公道，不泣路岐中。
老农
夏日即事·到晓改诗句
刘得仁
到晓改诗句，四邻嫌苦吟。中宵横北斗，夏木隐栖禽。
天地先秋肃，轩窗映月深。幽庭多此景，惟恐曙光侵。
天地
夏日通济里居酬诸先辈见访
刘得仁
君子远相寻，联镳到敝林。有诗谁索和，无酒可赊斟。
门列晴峰色，堂开古木阴。何因驻清听，惟恐日西沉。
君子
寄姚谏议
刘得仁
鸣鞭静路尘，籍籍谏垣臣。函疏封还密，炉香侍立亲。
箧多临水作，窗宿卧云人。危坐开寒纸，灯前起草频。
起草
和厉玄侍御题户部相公庐山草堂
刘得仁
白云居创毕，诏入凤池年。林长双峰树，潭分并寺泉。
石溪盘鹤外，岳室闭猿前。柱史题诗后，松前更肃然。
双峰
夏日游慈恩寺
刘得仁
何处消长日，慈恩精舍频。僧高容野客，树密绝嚣尘。
闲上凌虚塔，相逢避暑人。却愁归去路，马迹并车轮。
相逢
题终南麻先生寂禅师石室
刘得仁
因居石室贫，五十二回春。拥褐冥心客，穷经暮齿人。
翠沉空水定，雨绝片云新。危细秋峰径，相随到顶频。
回春
送越客归
刘得仁
霜薄东南地，江枫落未齐。众山离楚上，孤棹宿吴西。
渚客留僧语，笼猿失子啼。到家冬即是，荷尽若耶溪。

刘得仁的诗词名句全集
翻令嫌白日，动即与心违。 刘得仁。  <<宿僧院>> 

宿僧院。 禅地无尘夜，焚香话所归。 刘得仁。  <<宿僧院>> 

宿僧院。 树摇幽鸟梦，萤入定僧衣。 刘得仁。  <<宿僧院>> 

宿僧院。 破月斜天半，高河下露微。 刘得仁。  <<宿僧院>> 

