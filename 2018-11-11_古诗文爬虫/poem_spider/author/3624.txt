诗人:萧澥
作品数目：33篇
朝代：宋代
诗人简介：萧澥，字汎之，自号金精山民，寧都（今属江西）人。理宗绍定中，隠居金精山。著有《竹外蛩吟稿》，已佚。事见《江湖后集》卷一五。今录诗三十三首。...
<<读文君白头吟>> <<度九曲岭>> <<过东平悼曾英甫>> <<避乱山家>> 
<<读史·何事汉庭羞哙伍>> <<还安舟中>> <<江上冬日效石湖田园杂咏体>> <<客中月夜>> 
<<避乱山家·深村林麓冷飕飕>> 

萧澥的诗词全集

避乱山家·深村林麓冷飕飕
萧澥
深村林麓冷飕飕，满眼风光总是愁。
日月羡渠双喜鹊，自跳自掷树梢头。
喜鹊
寇中逃山
萧澥
三三两两伏茅茨，有事难言只自知。
心破胆寒无处著，风枝露叶亦惊疑。
胆寒
避乱山家
萧澥
野人生长在高山，道路崎岖轻往还。
长是五更炊未熟，已笼鸡鸭送林间。
五更
纪事·桑柘原头绿正肥
萧澥
桑柘原头绿正肥，巢林春燕引雏飞。
前村不复炊烟起，长是清明寒食时。
炊烟
纪事·风动绿林千里乱
萧澥
风动绿林千里乱，星垂黑气万家灾。
可怜堕在如今劫，人祸天刑先后来。
可怜
写林和靖梅花诗后
萧澥
西湖幽处卧烟霞，湖里荷花匝四涯。
何事先生得佳句，荷花却不似梅花。
荷花
读文君白头吟
萧澥
不雇此身轻夜驰，晚年吟苦亦奚为。
从来簪折瓶沈事，已在双鬟暗合时。
晚年
度九曲岭
萧澥
崎岖石迳起江滨，寸步登天苦瘦身。
行到三叉开路口，更从隔岭问樵人。
崎岖
过东平悼曾英甫
萧澥
前时来客此山居，同醉梅边酒几壶。
不道后来成死别，影堂吟落一灯孤。
东平
读史·何事汉庭羞哙伍
萧澥
何事汉庭羞哙伍，竟于钟室起疑猜。
腰间刀剑少年气，尚出淮阴跨下来。
少年
还安舟中
萧澥
乱蝉鸣咽夕阳天，杨柳阴中几客船。
岸下长江流浩浩，谁知岸小有乾田。
长江
江上冬日效石湖田园杂咏体
萧澥
溪落洲荒水半篙，枯杨两岸冷萧骚。
田家预办来年事，加得陂头一丈高。
湖田
客中月夜
萧澥
茅柴白白两三杯，客里情怀旋旋开。
正喜江头风月好，却缘风月又愁来。
风月
常山舟中
萧澥
两岸人家峙两楼，中间一水过行舟。
倚篷碎擘桃花片，乱掷江心试急流。
桃花
读秦纪·筑了连云万里城
萧澥
筑了连云万里城，春风弦管醉中听。
凄凉六籍寒灰里，宿得咸阳火一星。
咸阳
读史·雁门翼处不身亲
萧澥
雁门翼处不身亲，成事安知非楚人。
何事当年良史笔，啬于一传著功臣。
功臣
寇中逃山·才入林峦屏迹时
萧澥
才入林峦屏迹时，此身自幸少人知。
婴孩底苦不解事，偏是怕时方始啼。
婴孩
乱定到邑
萧澥
蒙蒙野草自荣华，破屋夹茅人卖茶。
满巷门基带砖石，有时认得故人家。
荣华
乱后过隆教寺
萧澥
纸窗破碎纲蜘蛛，古铁香炉灰半无。
吟得诗成无笔在，闲寻枯炭壁间书。
蜘蛛
绍定庚寅纪事
萧澥
民困饥寒为盗贼，却从乐处弄干戈。
大都郡邑初轻视，不剪柔桑烦斧柯。
轻视
纪事·稻粱平地寇难防
萧澥
稻粱平地寇难防，到处搬为塞上粮。
路险林深多脱谷，东风绿偃满山秧。
东风
纪事·山花依旧发新丛
萧澥
山花依旧发新丛，沟浍池塘水自通。
前日人家无间断，颓墙破灶草莱中。
无间
睡起·屋外一蝉鸣树阴
萧澥
屋外一蝉鸣树阴，矮窗睡起静沈沈。
破衣半解斜阳里，扪得虱时多快心。
斜阳
题东篱采菊图
萧澥
倒樽醉卧菊篱边，嘴段风流亦偶然。
要识先生独醒处，平生心事在寒泉。
平生
题壶·望断碧云无白衣
萧澥
望断碧云无白衣，一春长是独醒时。
烦君卷舌东风里，休劝饥人食肉糜。
东风
题或尼院壁
萧澥
剪剪香云以影寒，更无红粉旧时痕。
只因曾悟桃花偈，閒却春风梦几番。
桃花
无题·衣缝密密今垂老
萧澥
衣缝密密今垂老，襁褓咿咿渐趁行。
君纵无情到闺阃，那应母子亦无情。
无情
戏效玉台体
萧澥
薄倖抛人轻似棱，忆君还似恨君多。
此心至竟真相忆，到得恨时无奈何。
奈何
写乐府昭君怨后
萧澥
古今题品几词人，莫怨边风两鬓尘。
不是丹青曾汝误，琵琶到老一官嫔。
丹青
雪晴·一雪晓来旋放晴
萧澥
一雪晓来旋放晴，瓦沟余滴响中庭。
开窗已上三竿日，满岭松梢醉未醒。
放晴
韵口山家
萧澥
茅屋一区山四围，门前蓣圃带茭池。
儿童似骇儒衣到，两两三三壁缝窥。
儿童
昭君词·琵琶马上去踌躇
萧澥
琵琶马上去踌躇，不是丹青偶误渠。
会得吴宫西子事，汉家引策未全疎。
踌躇
重过邓村
萧澥
瘦竹挑云过此村，十年前事总销魂。
当时新庙曾题字，壁才泥枯半不存。

萧澥的诗词名句全集
