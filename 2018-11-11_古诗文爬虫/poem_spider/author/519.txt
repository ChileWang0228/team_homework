诗人:尚颜
作品数目：30篇
朝代：唐代
诗人简介：尚颜，[唐]（约公元八八一年前后在世）[约公元八八一年前后在世]俗姓薛，字茂圣，汾州人。生卒年均不详，约唐僖宗中和初前后在世。出家荆门。工五言诗。尚颜著有诗集五卷，（《文...
<<言兴·矻矻被吟牵>> <<怀陆龟蒙处士>> <<早春送人归岳阳>> <<自纪·诸机忘尽未忘诗>> 
<<读齐己上人集>> <<松山岭·平生闲放久>> <<宿清远峡山寺·寺近朝天路>> <<江上秋思>> 
<<匡山居·无才加性拙>> 

尚颜的诗词全集

除夜·九冬三十夜
尚颜
九冬三十夜，寒与暖分开。坐到四更后，身添一岁来。
鱼灯延腊火，兽炭化春灰。青帝今应老，迎新见几回。
迎新
宿清远峡山寺·寺近朝天路
尚颜

寺近朝天路，多闻玉佩音。鉴人开慧眼，归鸟息禅心。
磬接星河曙，窗连夏木深。此中能宴坐，何必在云林。

星河
言兴·矻矻被吟牵
尚颜
矻矻被吟牵，因师贾浪仙。江山风月处，一十二三年。
雅颂在于此，浮华致那边。犹惭功未至，谩道近千篇。
江山
自纪·诸机忘尽未忘诗
尚颜
诸机忘尽未忘诗，似向诗中有所依。远境等闲支枕觅，
空山容易杖藜归。清猿一一居林叫，白鸟双双避钓飞。
欲画净名居士像，焚香愿见陆探微。...
居士
江上秋思
尚颜
到来江上久，谁念旅游心。故国无秋信，邻家有夜砧。
坐遥翻不睡，愁极却成吟。即恐髭连鬓，还为白所侵。
旅游
松山岭·平生闲放久
尚颜

平生闲放久，野鹿许为群。居止邻西岳，轩窗度白云。
斋心饭松子，话道接茅君。汉主恩情去，空山起夕氛。

松子
述怀·青门聊极望
尚颜
青门聊极望，何事久离群。芳草失归路，故乡空暮云。
信回陵树老，梦断灞流分。兄弟正南北，鸿声堪独闻。
五城初罢构，海上忆闲行。触雪麻衣静，登山竹锡轻。
天寒岳寺出，日晚岛泉清。坐...
幽期
怀陆龟蒙处士
尚颜
布褐东南隐，相传继谢敷。高谭夫子道，静看海山图。
事免伤心否，棋逢敌手无。关中花数内，独不见菖蒲。
伤心
早春送人归岳阳
尚颜
久食主人鱼，春来复旧居。远无千里浪，轻有半船书。
过片晴云淡，消残暮雪虚。岳阳多异境，搜思勿令疏。
岳阳
读齐己上人集
尚颜
诗为儒者禅，此格的惟仙。古雅如周颂，清和甚舜弦。
冰生听瀑句，香发早梅篇。想得吟成夜，文星照楚天。
古雅
匡山居·无才加性拙
尚颜
无才加性拙，道理合藏踪。是处非深远，其山已万重。
经时邻境战，独夜隔云舂。昨日泉中见，常鱼亦化龙。
深远
夷陵即事
尚颜
不难饶白发，相续是滩波。避世嫌身晚，思家乞梦多。
暑衣经雪着，冻砚向阳呵。岂谓临岐路，还闻圣主过。
向阳
紫阁隐者
尚颜
天高紫阁侵，隐者信沉沉。道长年兼长，云深草复深。
如非禅客见，即是猎人寻。北笑长安道，埃尘古到今。
长安
与陈陶处士
尚颜
钟陵城外住，喻似玉沉泥。道直贫嫌杀，神清语亦低。
雪深加酒债，春尽减诗题。记得曾邀宿，山茶独自携。
山茶
与王嵩隐
尚颜
一生吟兴僻，方见业精微。事若终难得，乡应不易归。
乱收西日叶，双掩北风扉。合国诸卿相，皆曾著布衣。
布衣
寄华阴司空侍郎
尚颜
剑佩已深扃，茅为岳面亭。诗犹少绮美，画肯爱丹青。
换笔修僧史，焚香阅道经。相邀来未得，但想鹤仪形。
丹青
送陆肱入关
尚颜
舟行复陆行，始得到咸京。准拟何人口，吹嘘六义名。
乱山遥减翠，丛菊早含英。衣锦还乡日，他时有此荣。
吹嘘
送刘必先
尚颜
力进凭诗业，心焦阙问安。远行无处易，孤立本来难。
楚月船中没，秦星马上残。明年有公道，更以命推看。
明年
寄方干处士
尚颜
格外缀清诗，诗名独得知。闲居公道日，醉卧牡丹时。
海鸟和涛望，山僧带雪期。仍闻称处士，圣主肯相违。
处士
寄刘逸士
尚颜
无愁无累者，偶向市朝游。此后乘孤艇，依前入乱流。
高眠歌圣日，下钓坐清秋。道不离方寸，而能混俗求。
道不
送独孤处士
尚颜
万里去非忙，惟携贮药囊。山家宵夜景，酒肆过年光。
立鹤洲侵浪，喧蛩壁近床。谁人临上路，乞得变髭方。
过年
冬暮送人
尚颜
长安冬欲尽，又送一遗贤。醉后情浑可，言休理不然。
射衣秦岭雪，摇月汉江船。亦过春兼夏，回期信有蝉。
汉江
送徐道人东游
尚颜
长安人扰扰，独自有闲心。海上山中去，风前月下吟。
引猿秋果熟，藏鹤晓云深。易姓更名数，难教弟子寻。
弟子
怀智栖上人
尚颜
临水登山自有期，不同游子暮何之。闲眠默坐身堪赏，
已去还来事可知。林鸟隔云飞一饷，草虫和雨叫多时。
思君最易令人老，倚槛空吟所寄诗。...
草虫
峡中酬荆南郑准
尚颜
山斋西向蜀江濆，四载安居复有群。风雁势高犹可见，
雪猿声苦不堪闻。新诗写出难胜宝，破衲披行却类云。
每喜溯流宾客说，元瑜刀笔润雄军。...
新诗
寄荆门郑准
尚颜
传衣传钵理难论，绮靡销磨二雅尊。不许姓名留月观，
终携瓶锡去云门。窗间挂烛通宵在，竹上题诗隔岁存。
珍重荆门郑从事，十年同受景升恩。...
通宵
将欲再游荆渚留辞岐下司徒
尚颜
竹锡铜瓶配衲衣，殷公楼畔偶然离。白莲几看从开日，
明月长吟到落时。活计本无桑柘润，疏慵寻有水云资。
今朝回去精神别，为得头厅宰相诗。...
宰相
赠村公·绸衣木突此乡尊
尚颜
绸衣木突此乡尊，白尽须眉眼未昏。醉舞神筵随鼓笛，
闲歌圣代和儿孙。黍苗一顷垂秋日，茅栋三间映古原。
也笑长安名利处，红尘半是马蹄翻。...
红尘
秋夜吟·梧桐雨畔夜愁吟
尚颜
梧桐雨畔夜愁吟，抖擞衣裾藓色侵。
枉道一生无系着，湘南山水别人寻。
山水
送人归乡
尚颜
多才与命违，末路忆柴扉。白发何人问，青山一剑归。
晴烟独鸟没，野渡乱花飞。寂寞长亭外，依然空落晖。

尚颜的诗词名句全集
