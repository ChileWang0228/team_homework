诗人:贡悦
作品数目：5篇
朝代：明代
诗人简介：贡悦，字行之，云南通海人。景泰四年（一四五三）举人，历官太常寺少卿。工诗善画，有宋宣和笔意。贡悦胸次夷旷，寄情诗酒，著有《伐檀斋集》十二卷，王世贞为之序，比之于沈庆之、曹...
<<约游山阻雨>> <<画莲·吴王宫殿水流香>> <<画马·天闲牵出自奚官>> <<登越王台次任一初韵>> 
<<重过姑苏有感>> 

贡悦的诗词全集

约游山阻雨
贡悦
春事无多苦未晴，数来花信过清明。
都将酒债兼诗债，付与风声共雨声。
燕落香泥沾纸重，蝶翻飞絮入帘轻。
怀人久负南山约，纵有南山不可行。...
清明
画莲·吴王宫殿水流香
贡悦
吴王宫殿水流香，步屟廊深暑气凉。
长日香风吹不断，藕花多处浴鸳鸯。
鸳鸯
画马·天闲牵出自奚官
贡悦
天闲牵出自奚官，饮罢春流未解鞍。
记得曾陪仙仗立，五云深处隔花看。
登越王台次任一初韵
贡悦
芙蓉城郭自天开，形势盘回亦壮哉。
风作鸣潮吹雨散，山如走马渡江来。
王图霸业今何在，越寺吴宫莫漫哀。
此日明年各何处，更须扶醉一登台。...
登台
重过姑苏有感
贡悦
昔客苏台鬓未霜，不知尘世有悲伤。
联诗刻烛过三鼓，一月看花醉几场。
红袖舞残歌缓缓，锦筝弹罢雁行行。
重来底用嗟兴废，亦有咸阳与洛阳。...

贡悦的诗词名句全集
