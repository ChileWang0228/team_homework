诗人:陆贽
作品数目：7篇
朝代：唐代
诗人简介：陆贽（754年-805年），字敬舆。吴郡嘉兴人，中唐著名政治家、文学家、政论家，溧阳县令陆侃第九子，人称陆九。大历八年（773年）进士，中博学宏辞科。唐德宗即位，由监察御史召为翰林...
<<禁中春松>> <<赋得御园芳草>> <<夏首犹清和>> <<小苑春望宫池柳色>> 
<<禁中春松·映殿松偏好>> <<晓过南宫闻太常清乐>> <<南至日太史登台书云物>> 

陆贽的诗词全集

晓过南宫闻太常清乐
陆贽
南宫闻古乐，拂曙听初惊。烟霭遥迷处，丝桐暗辨名。
节随新律改，声带绪风轻。合雅将移俗，同和自感情。
远音兼晓漏，余响过春城。九奏明初日，寥寥天地清。...
寥寥
禁中春松
陆贽
阴阴清禁里，苍翠满春松。雨露恩偏近，阳和色更浓。
高枝分晓日，虚吹杂宵钟。香助炉烟远，形疑盖影重。
愿符千载寿，不羡五株封。倘得回天眷，全胜老碧峰。...
回天
赋得御园芳草
陆贽
阴阴御园里，瑶草日光长。靃靡含烟雾，依稀带夕阳。
雨余荑更密，风暖蕙初香。拥杖缘驰道，乘舆入建章。
湿烟摇不散，细影乱无行。恒恐韶光晚，何人辨早芳。...
驰道
夏首犹清和
陆贽
早夏宜初景，和光起禁城。祝融将御节，炎帝启朱明。
日送残花晚，风过御苑清。郊原浮麦气，池沼发荷英。
树影临山动，禽飞入汉轻。幸逢尧禹化，全胜谷中情。...
池沼
小苑春望宫池柳色
陆贽
上林新柳变，小苑暮天晴。始望和烟密，遥怜拂水轻。
色承阳气暖，阴带御沟清。不厌随风弱，仍宜向日明。
垂丝遍阁榭，飞絮触帘旌。渐到依依处，思闻出谷莺。...
向日
禁中春松·映殿松偏好
陆贽
映殿松偏好，森森列禁中。攒柯沾圣泽，疏盖引皇风。
晚色连秦苑，春香满汉宫。操将金石固，材与直臣同。
翠影宜青琐，苍枝秀碧空。还知沐天眷，千载更葱茏。...
金石
南至日太史登台书云物
陆贽
圆丘才展礼，佳气近初分。太史新簪笔，高台纪彩云。
烟空和缥缈，晓色共氛氲。道泰资贤辅，年丰荷圣君。
恭惟司国瑞，兼用察人文。应念怀铅客，终朝望碧氛。...

陆贽的诗词名句全集
