诗人:黄非熊
作品数目：9篇
朝代：宋代
诗人简介：黄非熊，福建永福（今福建永泰）人，自号南溪处士。仁宗庆历间读书三岛村，得方广巖之胜，作十咏传於世。事见明万历《福州府志》卷五。今录诗十首。...
<<灵羊窟·灵羊别去几何春>> <<龙尾泉·龙头何在尾犹存>> <<瀑布泉·万丈岩头瀑布垂>> <<清音洞·群山如削水如渑>> 
<<瑞松坞·谁种灵松近佛家>> <<听泉岩·万濑澄空天地秋>> <<望仙台·台前高岳宅神仙>> <<玉泉洞·百尺寒泉漱玉鸣>> 
<<钟磬石·一雙钟磬本天成>> 

黄非熊的诗词全集

钟磬石·一雙钟磬本天成
黄非熊
一雙钟磬本天成，垂在云中左右屏。
平地望来分大小，上方敲处震雷霆。
名从得后声还异，景欲彰时物自灵。
几度夜深催月落，满林妖怪立泉扃。...
左右
清音洞·群山如削水如渑
黄非熊
群山如削水如渑，一洞清音气味凝。
风送松声归远壑，日移猿影下垂藤。
林僧倚杖看泉脉，野客横琴坐石稜。
回首碧岩钟动处，云台犹在最高层。...
回首
灵羊窟·灵羊别去几何春
黄非熊
灵羊别去几何春，尚有悬岩旧窟存。
左右莫知归穴路，高低惟见去蹄痕。
千寻飞瀑垂峰顶，一洞寒云锁石门。
好是月明群籁寂，几声閒答树头猿。...
石门
龙尾泉·龙头何在尾犹存
黄非熊
龙头何在尾犹存，定向天中饮汉源。
且注灵泉清洞府，未呵甘雨活乾坤。
半空飞下珠千颗，平地澄来玉一盆。
寂寞云山非我宅，九霄高处是吾门。...
平地
瀑布泉·万丈岩头瀑布垂
黄非熊
万丈岩头瀑布垂，玉泉拖地雪霏霏。
听来如讶青天漏，望去还惊白练飞。
一洞清音喧碧落，千岩寒色逗斜晖。
终归大海成波浪，权借山僧濯布衣。...
寒色
瑞松坞·谁种灵松近佛家
黄非熊
谁种灵松近佛家，根盘深坞斗狞蛇。
风吹碧落雙龙动，月照黄昏两盖斜。
千里两声喧洞壑，半空清景浸云霞。
山僧长日频来赏，只恐春来起爪牙。...
云霞
听泉岩·万濑澄空天地秋
黄非熊
万濑澄空天地秋，清音不断下悠悠。
山前一片月留影，石上几番僧白头。
未必素琴方理性，何须芳草始忘忧。
堪嗤朝市区区者，祗听笙歌醉则休。...
笙歌
望仙台·台前高岳宅神仙
黄非熊
台前高岳宅神仙，叠石诛茅对碧巅。
云雾不分人去路，管弦长动雨来天。
彩莺呼侣归残照，野鹤□□下紫烟。
谁识蟠桃最深处，刘郎风骨已雙全。...
残照
玉泉洞·百尺寒泉漱玉鸣
黄非熊
百尺寒泉漱玉鸣，洞门斜入石廊横。
烟霞不改古今色，山水无閒朝暮声。
窥洞野猿悬树立，惊人呦鹿上岩行。
有时写尽琴中趣，风定千林月正明。...

黄非熊的诗词名句全集
