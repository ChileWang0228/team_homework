诗人:史文卿
作品数目：15篇
朝代：元代
诗人简介：史文卿，字景望（《前贤小集拾遗》卷三），鄞县（今浙江寧波）人（《宋诗纪事》卷六三）。高宗绍兴中知南康军（明正德《南康府志》卷三》。今录诗八首。...
<<寿运使·白叟黄童喜色开>> <<枯梅·樛枝半著古苔痕>> <<偶成·一生富贵皆空梦>> <<秋词·写就秋词雁景稀>> 
<<秋词·桂枝风动小山幽>> <<万杉寺·君恩报答果何如>> <<惜春·秀麦条桑翦翦寒>> <<种梅·呼僮耕云种瑶树>> 
<<种梅·素与梅花自有缘>> 

史文卿的诗词全集

偶成·一生富贵皆空梦
史文卿
一生富贵皆空梦，千古英雄只断碑。
几欲含毫作天问，西风吹恨入江篱。
西风
枯梅·樛枝半著古苔痕
史文卿
樛枝半著古苔痕，万斛寒香一点春。
总为古今吟不尽，十分清瘦似诗人。
分清
万杉寺·君恩报答果何如
史文卿
君恩报答果何如，手植松杉一万株。
溪足断边横略彴，峰头好处见浮屠。
凤书御墨藏飞白，龙吐山泉散作珠。
包帚祝尧同此类，刻崖大庆拟嵩呼。...
飞白
寿运使·白叟黄童喜色开
史文卿
白叟黄童喜色开，诞辰喜遇福星来。
满城牵挽问衙探，祝寿明晨荐几杯。
祝寿
寿运使·庞眉相对讲英猷
史文卿
庞眉相对讲英猷，尽说当年气食牛。
六十重新开甲子，八千从此富春秋。
甲子
秋词·写就秋词雁景稀
史文卿
写就秋词雁景稀，背灯无语独眠迟。
画栏点滴芭蕉雨，一夜将愁向阿谁。
芭蕉
秋词·桂枝风动小山幽
史文卿
桂枝风动小山幽，雨过陂池水漫流。
拟作楚骚吟未了，一行新雁数声秋。
拟作
惜春·秀麦条桑翦翦寒
史文卿
秀麦条桑翦翦寒，锦屏残梦怯衣单。
惜春只怕春归去，多插瓶花在处安。
锦屏
种梅·呼僮耕云种瑶树
史文卿
呼僮耕云种瑶树，斗挂青冥下风露。
隔林野鹤不知寒，为我飞来复飞去。
种梅·素与梅花自有缘
史文卿
素与梅花自有缘，又移几本种庭前。
镜中一半閒风月，不属王郎载雪船。
风月
寿运使·炎蒸忽逐火云敛
史文卿
炎蒸忽逐火云敛，爽气俄随玉露瀼。
不是真贤生间世，争教烦暑变清凉。
清凉
寿运使·玉节煌煌拥使星
史文卿
玉节煌煌拥使星，泉流地上富全闽。
光华动业知何自，咸咏崧高降甫申。
光华
寿运使·总计宁专借远方
史文卿
总计宁专借远方，高勋盟府要深藏。
明年今日扫清禁，天语传宣劝寿觞。
明年
寿运使·鹏程九万翼方展
史文卿
鹏程九万翼方展，桃实三千花正开。
再拜愿伸难老颂，仙风定合继蓬莱。
蓬莱
寿运使·父老偏怜最小官
史文卿
父老偏怜最小官，晚来争借寿诗看。
般门尽说难挥斧，句法丁宁子细安。

史文卿的诗词名句全集
