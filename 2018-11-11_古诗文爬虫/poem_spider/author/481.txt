诗人:孙元晏
作品数目：75篇
朝代：唐代
诗人简介：孙元晏，晚唐诗人。江宁（今南京）人。生平事迹无可考。元晏著有《六朝咏史诗》一卷七十五首，皆为七言绝句，分咏吴、东晋、宋、齐、梁、陈诸朝人物，与胡曾《咏史诗》合观，亦...
<<谢公赌墅>> <<小儿执烛>> <<鲁肃指囷>> <<青盖·历数将终势已摧>> 
<<庾悦鹅炙>> <<谢澹云霞友>> <<谢朏·谢家诸子尽兰香>> <<何氏小山>> 
<<黄金车·分擘山河即渐开>> 

孙元晏的诗词全集

谢公赌墅
孙元晏
发遣将军欲去时，略无情挠只贪棋。
自从乞与羊昙后，赌墅功成更有谁。
将军
小儿执烛
孙元晏
谢公情量已难量，忠宋心诚岂暂忘。
执烛小儿浑放去，略无言语与君王。
小儿
后庭舞·嬿婉回风态若飞
孙元晏
嬿婉回风态若飞，丽华翘袖玉为姿。
后庭一曲从教舞，舞破江山君未知。
江山
顾雍·赞国经纶更有谁
孙元晏
赞国经纶更有谁，蔡公相叹亦相师。
贵为丞相封侯了，归后家人总不知。
丞相
七宝鞭·天命须知岂偶然
孙元晏
天命须知岂偶然，乱臣徒欲用兵权。
圣谟庙略还应别，浑不消他七宝鞭。
须知
庾悦鹅炙
孙元晏
春暖江南景气新，子鹅炙美就中珍。
庾家厨盛刘公困，浑弗相贻也恼人。
景气
徐盛·欲把江山鼎足分
孙元晏
欲把江山鼎足分，邢真衔册到江南。
当时将相谁堪重，徐盛将军最不甘。
不甘
介象·好道君王遇亦难
孙元晏
好道君王遇亦难，变通灵异几多般。
介先生有神仙术，钓得鲈鱼在玉盘。
神仙
刘毅·绕床堪壮喝卢声
孙元晏
绕床堪壮喝卢声，似铁容仪众尽惊。
二十七人同举义，几人全得旧功名。
功名
王方平·拂衣耕钓已多时
孙元晏
拂衣耕钓已多时，江上山前乐可知。
着却貂裘将采药，任他人唤作渔师。
黄罗襦·戚属群臣尽见猜
孙元晏
戚属群臣尽见猜，预忧身后又堪哀。
到头委付何曾是，虚把罗襦与彦回。
蔡撙·紫茄白苋以为珍
孙元晏
紫茄白苋以为珍，守任清真转更贫。
不饮吴兴郡中水，古今能有几多人。
清真
鲁肃指囷
孙元晏
破产移家事亦难，佐吴从此霸江山。
争教不立功勋得，指出千囷如等闲。
立功
青盖·历数将终势已摧
孙元晏
历数将终势已摧，不修君德更堪哀。
被他青盖言相误，元是须教入晋来。
谢澹云霞友
孙元晏
仗气凌人岂可亲，只将范泰是知闻。
缘何唤作云霞友，却恐云霞未似君。
云霞
谢朏·谢家诸子尽兰香
孙元晏
谢家诸子尽兰香，各震芳名满帝乡。
惟有千金更堪重，只将高卧向齐王。
帝乡
何氏小山
孙元晏
显达何曾肯系心，筑居郊外好园林。
赚他谢朏出山去，赢得高名直至今。
园林
黄金车·分擘山河即渐开
孙元晏
分擘山河即渐开，许昌基业已倾颓。
黄金车与斑斓耳，早个须知入谶来。
须知
赤壁·会猎书来举国惊
孙元晏
会猎书来举国惊，只应周鲁不教迎。
曹公一战奔波后，赤壁功传万古名。
奔波
甘宁斫营
孙元晏
夜深偷入魏军营，满寨惊忙火似星。
百口宝刀千匹绢，也应消得与甘宁。
军营
鲁肃·斫案兴言断众疑
孙元晏
斫案兴言断众疑，鼎分从此定雄雌。
若无子敬心相似，争得乌林破魏师。
武昌·西塞山高截九垓
孙元晏
西塞山高截九垓，谶谣终日自相催。
武昌鱼美应难恋，历数须归建业来。
武昌鱼
吕蒙·幼小家贫实可哀
孙元晏
幼小家贫实可哀，愿征行去志难回。
不探虎穴求身达，争得人间富贵来。
虎穴
濡须坞·风揭洪涛响若雷
孙元晏
风揭洪涛响若雷，枕波为垒险相隈。
莫言有个濡须坞，几度曹公失志回。
周泰·名与诸公又不同
孙元晏
名与诸公又不同，金疮痕在满身中。
不将御盖宣恩泽，谁信将军别有功。
将军
张纮·东部张公与众殊
孙元晏
东部张公与众殊，共施经略赞全
陈琳漫自称雄伯，神气应须怯大巫。
称雄
太史慈·圣德招贤远近知
孙元晏
圣德招贤远近知，曹公心计却成欺。
陈韩昔日尝投楚，岂是当归召得伊。
昔日
孙坚后·委存张公翊圣材
孙元晏
委存张公翊圣材，几将贤德赞文台。
争教不霸江山得，日月征曾入梦来。
江山
陆统·将军身殁有儿孤
孙元晏
将军身殁有儿孤，虎子为名教读书。
更向宫中教骑马，感君恩重合何如。
重合
谢玄·百万兵来逼合肥
孙元晏
百万兵来逼合肥，谢玄为将统雄师。
旌旗首尾千余里，浑不消他一局棋。
旌旗
谢混·尚主当初偶未成
孙元晏
尚主当初偶未成，此时谁合更关情。
可怜谢混风华在，千古翻传禁脔名。
风华
陆玩·陆公高论亦由衷
孙元晏
陆公高论亦由衷，谦让还惭未有功。
天下忠良人欲尽，始应交我作三公。
高论
王坦之·晋祚安危只此行
孙元晏
晋祚安危只此行，坦之何必苦忧惊。
谢公合定寰区在，争遣当时事得成。
时事
蒲葵扇·抛舍东山岁月遥
孙元晏
抛舍东山岁月遥，几施经略挫雄豪。
若非名德喧寰宇，争得蒲葵价数高。
寰宇
王郎·太尉门庭亦甚高
孙元晏
太尉门庭亦甚高，王郎名重礼相饶。
自家妻父犹如此，谁更逢君得折腰。
犹如
王恭·春风濯濯柳容仪
孙元晏
春风濯濯柳容仪，鹤氅神情举世推。
可惜教君仗旄钺，枉将心地托牢之。
心地
苻坚投棰
孙元晏
投棰填江语未终，谢安乘此立殊功。
三台星烂乾坤在，且与张华死不同。
乾坤
卫玠·叔宝羊车海内稀
孙元晏
叔宝羊车海内稀，山家女婿好风姿。
江东士女无端甚，看杀玉人浑不知。
无端
郭璞脱襦
孙元晏
吟坐因思郭景纯，每言穷达似通神。
到头分命难移改，解脱青襦与别人。
解脱
庾楼·江州楼上月明中
孙元晏
江州楼上月明中，从事同登眺远空。
玉树忽薶千载后，有谁重此继清风。
玉树
新亭·容易乘虚逼帝畿
孙元晏
容易乘虚逼帝畿，满江艛橹与旌旗。
卢循若解新亭上，胜负还应未可知。
胜负
大岘·大岘才过喜可知
孙元晏
大岘才过喜可知，指空言已副心期。
公孙计策嗟无用，天与南朝作霸基。
南朝
放宫人·纳谏廷臣免犯颜
孙元晏
纳谏廷臣免犯颜，自然恩可霸江山。
姚兴侍女方承宠，放出宫闱若等闲。
侍女
借南苑·人主词应不偶然
孙元晏
人主词应不偶然，几人曾说笑掀天。
不知南苑今何在，借与张公三百年。
百年
乌衣巷·古迹荒基好叹嗟
孙元晏
古迹荒基好叹嗟，满川吟景只烟霞。
乌衣巷在何人住，回首令人忆谢家。
回首
袁粲·负才尚气满朝知
孙元晏
负才尚气满朝知，高卧闲吟见客稀。
独步何人识袁尹，白杨郊外醉方归。
独步
刘伯龙·位重何如不厌贫
孙元晏
位重何如不厌贫，伯龙孤子只修身。
固知生计还须有，穷鬼临时也笑人。
生计
羊玄保·运命将来各有期
孙元晏
运命将来各有期，好官才阙即思之。
就中堪爱羊玄保，偏受君王分外知。
分外
谢朏·解玺传呼诏侍中
孙元晏
解玺传呼诏侍中，却来高卧岂疏慵。
此时忠节还稀有，堪羡君王特地容。
传呼
王僧佑·肯与公卿作等伦
孙元晏
肯与公卿作等伦，澹然名德只推君。
任他车骑来相访，箫鼓盈庭似不闻。

孙元晏的诗词名句全集
