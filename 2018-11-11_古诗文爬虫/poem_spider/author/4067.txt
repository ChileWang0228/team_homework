诗人:宋伯仁
作品数目：202篇
朝代：宋代
诗人简介：宋伯仁，字器之，号雪岩，广平人。嘉熙时善画梅花，作梅花喜神谱，后系以诗，识于景定二年。自称每至花放时，徘徊竹篱茅屋间，满腹清霜，两肩寒月，谛玩梅之低昂俯仰，分合卷舒，自甲坼以...
<<荷叶浦·小舡摇荡水中央>> <<上存耕先生赵大资>> <<有感·窗户清清半掩门>> <<夏日·数点沙鸥掠野塘>> 
<<寓目·暖风轻拨绣帘开>> <<寄海安赵路分>> <<寄海安林监镇>> <<贺游先生再入元枢>> 
<<答林巡检惠诗>> 

宋伯仁的诗词全集

夏日·数点沙鸥掠野塘
宋伯仁
数点沙鸥掠野塘，雨声初歇水微茫。桥边十里荷花荡，输与渔人卧晚凉。
荷花
家书·未得还乡泪欲珠
宋伯仁
未得还乡泪欲珠，一书封了又踌躇。家人会得征夫电，门外西风即是书。
家书
秋花·凤儿花杂雁来红
宋伯仁
凤儿花杂雁来红，更有鸡冠弄紫茸。可笑倚阑人醉后，只将青眼看芙蓉。
雁来红
秋风·秋风卷秋叶
宋伯仁
秋风卷秋叶，秋思满秋天。骨立山如削，声低雁欲眠。客愁无暇日，农事喜丰年。说著鲈莼事，归心满钓船。
秋风
早秋·秋天一饷晚风凉
宋伯仁
秋天一饷晚风凉，笑语人传早稻香。楼上醉时帘半卷，愁添客鬓两苍苍。
风凉
听雨·冻雨潇潇未肯晴
宋伯仁
冻雨潇潇未肯晴，洒窗声似煮茶声。山童酤得邻家酒，炒栗炉头独自倾。
潇潇
离维扬·不为鲈鱼忆故乡
宋伯仁
不为鲈鱼忆故乡，只缘心事近重阳。鬓丝添得三分白，空被黄花笑一场。
故乡
雪后·暖地难为雪
宋伯仁
暖地难为雪，春天易得晴。落梅狂客意，啼鸟故园声。秋乐从他事，湖山寄此生。愿将身与世，浑似柳梢轻。
春天
春雪不止·春来雪意逾迟遛
宋伯仁
春来雪意逾迟遛，又学飞绵过小楼，暖逐乐风虽易化，猛如前月未容休。莺花消息孤诗课，蚕麦生涯累客愁。莫道远人多冻杀，王师亦有在边头。...
生涯
荷叶浦·小舡摇荡水中央
宋伯仁
小舡摇荡水中央，喜得归程近帝乡。秋与荻花俱淡薄，地名荷叶素凄凉。几番来往人虽熟，两月奔波话更长。巡检不知何日满，一堤衰柳对夕阳。...
摇荡
纸鹞·弄假如真舞碧空
宋伯仁
弄假如真舞碧空，吹嘘全在一丝风。唯惭尺五天将近，犹在儿童掌握中。
碧空
寓目·书景逢春渐渐长
宋伯仁
书景逢春渐渐长，博山添爇半匙香。梅花一片娇无力，自趁晴风过粉墙。
渐渐
梅兰·清标同插古军持
宋伯仁
清标同插古军持，清似西山冻馁时。嚼蕊弄香无说处，屈平和靖已何之。
平和
晚春·风甃残花满地红
宋伯仁
风甃残花满地红，别离樽俎谩匆匆。春光未肯收心去，却在荼蘼细影中。
收心
岁旦·居閒无贺客
宋伯仁
居閒无贺客，早起只如常。桃版随人换，梅花隔岁香。春风回笑语，云气卜丰穰。柏酒何劳劝，心平寿自长。
云气
柬赵监盐·西风吹破黑貂裘
宋伯仁
西风吹破黑貂裘，多少江山惜倦游。红叶已霜天欲暮，绿蓑初雨客吟秋。人逢知已无荣辱，事不萦怀任去留。但是菊花开便好，醉中休说异乡愁。...
黑貂
苏州有感·秋意满姑苏
宋伯仁
秋意满姑苏，扁舟忆五湖。铃声边报急，帆影客心孤。野港青如染，遥山澹欲无。英雄应念我，时事满银须。
苏州
张监税新居
宋伯仁
为爱滩头只两家，也来随分作生涯。依山筑屋先栽柳，买地为园旋种花。聊把功名循世熊，只凭诗酒度年华。与梅一夜论心事，石鼎茶乾月未斜。...
新居
都堙遭热·融风何事入神州
宋伯仁
融风何事入神州，一扫天衢万百楼。莫为朱门夸炙手，又令赤子叹焦头。诗人幸有湖山在，壮士能为富贵谋。世事可惊言不尽，得休休处便休休。...
入神
焦山简主僧无庵
宋伯仁
轻摇风桨过焦山，山色相留半日闲。万顷月波秋雨后，一篝烟翠夕阳间。城依铁瓮心尤壮，酒对金峰鬓惜斑。愿得淮头来好语，吸江亭下且怡颜。...
夕阳
上存耕先生赵大资
宋伯仁
清朝登用旧英耆，圣主忧民展皱眉。万寓已绵十岁脉，十年新改一盘棋。吟髭雪映尧黄屋，讲厦春生汉玉卮。补衮日增磐石重，诗人喜见太平时。...
黄屋
闷甚·酴醾开已残
宋伯仁
酴醾开已残，窗户尚轻寒。往事多因拙，清尊强自宽。对妻怜病久，顾影易心酸。更展渊明集，从头子细看。
头子
梅花喜神谱
宋伯仁
曳颈吟松梢，何异扬州鹤。胡为鹤未成，苦被玄裳错。
喜神
渔父吟·小舟如雁许
宋伯仁
小舟如雁许，稳稳下波心。蓑笠几风雨，江山无古今。清歌鸣短棹，红叶满疏林。一醉不知世，前村月未沈。
红叶
有感·窗户清清半掩门
宋伯仁
窗户清清半掩门，小儿揩泪立黄昏。几多心事无人问，独看梅花月半痕。
窗户
晚凉·两两蝉声送夕阳
宋伯仁
两两蝉声送夕阳，竹阴移绿上藤床。黄昏急雨无多子，喜得今宵梦亦凉。
夕阳
简吴荆溪·薄宦从来错
宋伯仁
薄宦从来错，宁容著意求。自惭千里梦，空作一番愁。笑我人如昨，知心雨未休。荆溪清彻底，愿泊钓鱼舟。
知心
村姑·底事蹉跎二八年
宋伯仁
底事蹉跎二八年，嫁时装著未周旋。年年织得新丝娟，又被家翁作税钱。
蹉跎
村市·山暗风屯雨
宋伯仁
山暗风屯雨，溪浑水浴沙。小桥通古寺，疏柳纳残鸦。苜蓿重沽酒，芝麻旋点茶。愿人长似旧，岁岁插桃花。
苜蓿
村·又是江南割稻天
宋伯仁
又是江南割稻天，家家儿女笑相牵。芙蓉占断清溪水，独许渔人醉舣船。
江南
秋雨简刘主簿
宋伯仁
秋到天涯未两旬，西风无日不霖霪。数行新雁千门晓，十幅轻帆万里心。落宦只宜闻早去，长淮未许作狂吟。江南谁倚阑干曲，丹桂香中酒自斟。...
江南
农家·茅屋三间槿作篱
宋伯仁
茅屋三间槿作篱，白头婆子葺冬衣。儿童饱饭黄昏后，短笛横吹唤不归。
茅屋
寓目·暖风轻拨绣帘开
宋伯仁
暖风轻拨绣帘开，放入双双紫燕来。燕子似於人有旧，细衔花片落妆台。
寓目
民夫·阃帅差夫欲太平
宋伯仁
阃帅差夫欲太平，浚河才了又修城。挑小组鍫镬无休日，失业妻儿有叹声。两个布衫寒透骨，半盂蒸饭冷无羹。何时一统山河了，只向春田带雨耕。...
太平
寄海安赵路分
宋伯仁
雨湿中秋节，重阳始得晴。菊花荣辱重，萍梗去留轻。诗卷抄无尽，乡书写未成。鲈鱼如钓得，分我一杯羹。
海安
寄海安林监镇
宋伯仁
风摇红叶下林端，又见长淮九月寒。诗草未谐唐律吕，菊花如忆晋衣冠。目穷鹾灶烟初息，梦想亭沙雨未乾。客宦有缘随处好，不须来作小场官。...
海安
贺游先生再入元枢
宋伯仁
粤从宝绍历嘉淳，国事如棋局几新。欲识万年占气脉，须教一着顿精神。重臣休惮头盈雪，赤子咸期屋自春。天下倚公心更切，泰山宗社在垂绅。...
赤子
答林巡检惠诗
宋伯仁
客人情怀恶，逢人懒说诗。不堪秋到后，将近雁来时。欹枕皆归梦，同心只旧知。渊明篱下菊，谁伴傲霜枝。
同心
自叹·又作淮南客
宋伯仁
又作淮南客，边尘压鬓毛。夜长蛩聒聒，家远雁忉忉。把酒天徒问，推篷月正高。英雄四方志，休恋故人袍。
淮南
再会夏石芝
宋伯仁
自与君相别，骎骎已数年。一缄书不寄，千里梦徒然。雨店花新长，风棂月几圆。岭梅无恙否，愁满鬓丝边。
再会
寓兴·又近重阳节
宋伯仁
又近重阳节，伤心事可嗟。塞鸿河洛志，篱菊古今花。苦雨床俱漏，颠风扇莫遮。渔舟如一叶，快活似侬家。
重阳
寄呈检正徐侍郎
宋伯仁
纹愀一着响新棋，惊起英雄睡足时。南渡欲恢前汉业，北窗谁恋晚唐诗。熬波沧海徒劳尔，举酒青天欲问之。吾道正归公造化，暖风须到落花枝。...
侍郎
寄呈东甽先生曹侍郎
宋伯仁
芝书催觐已多时，底事归班似懒归。诸老正缘无定说，先生只得暗知机。柳花樽俎春千点，竹屋云山绿四围。东甽东边行乐遍，不妨款曲上黄扉。...
侍郎
寄白子元·一番书满两番求
宋伯仁
一番书满两番求，千里重来我更羞。薄世告人难启口，小官何事不担忧。知心唯有长天月，把酒还思故国秋。只待菊花开遍了，半蓑寒雨上轻舟。...
把酒
贺元枢游先生除右相
宋伯仁
元枢登相未为奇，奇在先生甚懒为。四海熙熙今有日，九重眷眷已多时。人才岂用拘彝调，边事常如援拙棋。天下儿童颂君实，太平欣卜万年基。...
万年
贺鹤林吴尚书赴召除隆兴
宋伯仁
鸾翔芝检下溪堂，醉梦惊回午正凉。宠报帝俞催宰相，且将州绂召文昌。苹花襟袖宫花近，诗草帘栊谏草香。大化一新多吉士，卷阿历历告成王。...
尚书
贺凤山先生李文昌赴召
宋伯仁
国老如公仅几人，岂宜长啸太湖滨。畴咨宰相调元化，诏趣尚书侍紫宸。欲振国威千载立，当从局面一番新。先生莫作前时看，多少枯根望早春。...
文昌
瓜洲阻风·狂风未许放归船
宋伯仁
狂风未许放归船，借得僧房半榻眠。落雁影收帆脚外，怒涛声到枕头边。黄芦叶底秋将老，白羽书中病未痊。传语将军多着力，扬州不比旧家年。...
狂风
登海陵城·淮楚年年一番秋
宋伯仁
淮楚年年一番秋，西风惯识古谯楼。金汤城壁休清野，玉帐英雄未白头。霜草万家人冷落，冻云千叠雁绸缪。中原日即难修整，且对屯兵说近愁。...
绸缪
谢淅东赵宪使
宋伯仁
未肯归耕负郭田，举杯方欲问青天。乡心固忆张翰脍，壮志还思祖逖鞭。政化一番新事业，春风千里赖陶甄。男儿得遇人知忆，愿听鸡声夜不眠。...

宋伯仁的诗词名句全集
