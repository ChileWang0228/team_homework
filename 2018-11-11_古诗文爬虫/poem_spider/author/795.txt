诗人:詹英
作品数目：174篇
朝代：明代
诗人简介：詹英（1413-1484），字秀实，号止庵，明朝贵州卫（今贵州贵阳）人。明承务郎大理寺左寺副詹思之祖父。詹英于明英宗正统三年（公元1438年）考取举人，后三试礼部不第，授任会川卫（今四川...
<<乌栖曲·城头老乌夜夜啼>> <<延月有怀莹观师>> <<月夕看梅>> <<禹烈妇坟>> 
<<次韵答香光居士>> <<约顾孟时不至>> <<古怀·思寻海底人>> <<杂言·白日不西没>> 
<<怀友·三五月明满>> 

詹英的诗词全集

月夕看梅
詹英
梅花夜开香满溪，溪上月出风凄凄。
开门出溪看花去，落花流水无东西。
流水东流不复返，落花满地贱如泥。
老夫愁花愁不得，况乃双双啼水鸡。
君不见颜渊盗跖贤与愚，夭寿颠倒不可期。...
流水
禹烈妇坟
詹英
双树不单伐，土中无怨根。
双鱼得一网，水中无怨魂。
石门水不深，不着无义金。
石门坟不高，凛乎三尺刀。
石门
湖上诸寺重游
詹英
湖上三百寺，今日复来游。
满路皆黄叶，诸僧尽白头。
水云情渺渺，钟鼓夜悠悠。
独有南屏下，楼台壮一州。
悠悠
送北禅讲师
詹英
秦淮一相见，云鹤两闲身。
共爱青萝寺，俱为白发人。
楚江花后别，吴苑雨中春。
今日因师去，莼乡梦又新。
讲师
题林屋洞天
詹英
群山包水水包山，金作芙蓉玉作环。
洞里有天通五岳，山中无地着三班。
白云仿佛鸡初唱，碧海迢遥鹤又还。
可惜桃花有凡骨，年年随浪出人间。...
桃花
万竿烟雨图
詹英
空江秋雨又秋风，疑杀前山路不通。
多少黄陵莎草恨，尽情歌在《竹枝》中。
黄陵
古怀·思寻海底人
詹英
思寻海底人，为乞珊瑚树。
持栽此前庭，慰彼岁将暮。
上栖孤金禽，下宿单玉兔。
四时相并辉，颜色长不故。
四时
杂言·白日不西没
詹英
白日不西没，黄泉无至时。
东海塞为路，高山凿作池。
世有不死药，何人能服之。
秦皇与汉武，冢上树无枝。
东海
怀友·三五月明满
詹英
三五月明满，三五月明缺。
行人去未远，忽若三年别。
此时道路间，北风何猎猎。
局促瘏马悲，萧条秋草歇。
所遇非所欢，中怀安可说。
不念故里闾，甘为苦霜雪。...
三五
乌栖曲·城头老乌夜夜啼
詹英
城头老乌夜夜啼，来我门前树上栖。
作巢折我树上枝，树枝未尽风凄凄。
一朝树死乌飞去，不来顾我门前树。
门前树死树更多，乌兮乌兮奈尔何！...
咏萤·念尔一身微
詹英
念尔一身微，秋来处处飞。
放光唯独照，引类欲相辉。
白发嫌催节，青灯妒入帏。
老僧无世相，容得绕禅衣。
处处
除夕·五十明朝是
詹英
五十明朝是，兹宵不得眠。
杯盘分节序，火炬照村田。
春色来何处，梅花在目前。
自然添白发，岂为惜流年。
梅花
闻芷·白芷花开绕屋香
詹英
白芷花开绕屋香，一时秋思入江乡。
云多水阔人难见，楚竹歌声动夕阳。
夕阳
寄周炼师
詹英
碧殿烧香罢，琼林照日初。
经声出云箔，秋色綍松枢。
已挂三花树，仍开六甲厨。
羽童长不见，采药在清都。
六甲
秋塘·独步秋塘上
詹英
独步秋塘上，其如客思何。
蝉声送风叶，鸟影度凉波。
草店三家酒，菱船一道歌。
不堪回首处，杨柳夕阳多。
杨柳
竹亭·满园唯种竹
詹英
满园唯种竹，竹里置幽亭。
犬吠青松路，人来白鹭汀。
花沟安钓艇，蕉地着茶瓶。
老耳思鸣凤，何当借此听。
白鹭
送延庆讲师
詹英
萧然山下寺，讲席称清才。
路对湖中入，门依树里开。
老夫莼兴动，霜降橘书来。
珍重矶头石，留予一片苔。
霜降
与兰古春在京重见
詹英
胜刹住吴淞，名缁亦景从。
怪来成罢讲，偶地得相逢。
白发多时镜，青山几处钟。
如今不用别，老去托芙蓉。
芙蓉
寄姚隐居
詹英
种桑不似种花多，丈八清沟尽种荷。
燕子门前三树柳，桃花溪里一群鹅。
生来不作黄粱梦，老去偏工《白雪》歌。
亦欲买山相近住，不论时节要相过。...
时节
早春闻角
詹英
一声霜角起谯楼，归念纷纷不自由。
驿使几回来庾岭，诗人谁复在扬州。
啼乌城郭春前曙，唳雁江天雪未休。
冷落东风花莫恨，吹开杨柳又多愁。...
江天
荆溪有怀
詹英
荆溪一壑旧风烟，鸥鹭盟中念昔贤。
春水田畴苏玉局，夕阳庭树杜樊川。
鸡声呖呖荒村外，鸟路迢迢暮霭边。
欲觅高僧问南岳，碧云西望草芊芊。...
迢迢
风雨·风雨闭门三十日
詹英
风雨闭门三十日，年光虚度一分春。
凄凉旧国莺花梦，白发江南有几人？
旧国
送马仲祯之颖州
詹英
别离依旧柳重新，扬子江头白发人。
一月路程千里梦，客中消却几分春。
扬子
林泉归隐图
詹英
居山岂为山，只爱此中闲。
野菜何消种，柴门不要关。
饭余听涧落，经罢看云还。
恐有寒山句，多题藓石间。
柴门
题春山雨霁图
詹英
丝丝暖雨歇春朝，云压红流落涧桥。
欲觅桃花无路入，却闻风度玉人箫。
桃花
延月有怀莹观师
詹英
秋月如佳士，平生愿见之。
扫门当落叶，开席对良时。
水处得来早，花前欲去迟。
自能无出没，唯羡观中师。
出没
次韵答香光居士
詹英
山北山南住，鸡声隔一峰。
片云长自合，明月有谁同。
柱杖鸣禽涧，开门落叶风。
新诗忽寄到，犹胜一相逢。
开门
约顾孟时不至
詹英
残暑渐将消，新知许可招。
鲈鱼秋欲到，鸥鸟梦相撩。
对雨辜红烛，闻歌相画桡。
诗成不得寄，先稿上芭蕉。
芭蕉
芍药·春去若亡国
詹英
春去若亡国，寸红不可容。
一朝两朝雨，三夕两夕风。
万物不一色，无以全其功。
芍药是何本，落在夏庭中？
芍药
吊客墓·谁谓白日恩
詹英
谁谓白日恩，不及黄蒿门。
蒿门闭白骨，闭骨不闭魂。
蘼芜棘棘草，自结酸楚根。
兔丝女萝花，自结幽魅婚。
胡为四方志，守彼三尺坟。
岂无南来辕，双轮日翻翻。
岂无北上驹，四蹄日奔奔。...
故园
寄息耘·颜颜白发人
詹英
颜颜白发人，窄窄黄茅屋。
田园不愿多，衣食聊自足。
狂来溪上行，长歌饮溪绿。
家藏一束书，懒教儿孙读。
此意谁可知，高松与修竹。...
田园
白发吟·白发不早来
詹英
白发不早来，早来人莫哀。
黄金不早散，早散人莫叹。
黄金不散散者多，白发不来愁奈何。
莫将黄金待白发，白发不生泉下客。...
黄金
车碌碌
詹英
车碌碌，车碌碌，上山迟，下山速。
前车行行后车促，后车不管前车覆。
前车已覆无奈何，后车碌碌何其多。
碌碌
城西树·城西有山无好树
詹英
城西有山无好树，有树尽为人葬地。
山中树多坟亦多，百年那得闲游处。
只今满眼是伤悲，何堪又作百年期。
人间百年不一瞬，山中有坟多没姓。...
百年
树上花·昨日树上红
詹英
昨日树上红，今日树上空。
树空人莫惜，春风有来日。
春风为花好，不惜行人老。
行人老不再少年，不知花落春风前。...
春风
旅寓·九月犹絺衣
詹英
九月犹絺衣，故乡胡不归。
塞鸿声一到，江树叶都飞。
路晚逢僧少，门寒过客稀。
自惭蘧伯玉，又是一年非。
过客
晏起·宿雨何山歇
詹英
宿雨何山歇，春眠不肯醒。
燕来犹旧户，花落自空庭。
引水平鱼沼，烧香绕砚屏。
斋中无别事，闲写几行经。
烧香
咏蝉·应候有鸣蝉
詹英
应候有鸣蝉，居高也可怜。
玉貂名并出，黄雀患相连。
几处秋风里，千声夕照边。
故园新柳上，今得听三年。
夕照
送僧还松萝山
詹英
乡井何曾念，溪山不肯忘。
百滩春水色，万壑古松香。
云影同归路，钟声出上方。
松萝最深处，闲坐阅流光。
同归
闻雁·八月凉风起
詹英
八月凉风起，高飞乱入云。
度关成一序，遵渚动千群。
菰米沉寒雨，芦花散夕曛。
一声江上过，独客最先闻。
芦花
剪烛·风处摇金涌
詹英
风处摇金涌，烟时闪墨鸦。
寸心终不昧，双泪欲横斜。
渐过分诗刻，虚开报喜花。
剪声初落指，满席散春霞。
寸心
送邻寺僧
詹英
同住南山里，经年不一逢。
深萝挂灵锡，落叶綍行踪。
梦绕千峰涧，吟残两寺钟。
今从湖上别，云水意重重。
重重
题海云寺
詹英
香刹住中流，初疑地若浮。
路从沙际入，帆到树边收。
清磐敲渔夜，新书报橘秋。
洞庭西在望，欲去更迟留。
新书
春雪有怀湛然禅师
詹英
东风游约近，积雪闭门深。
兴或有时到，春应无处寻。
柳藏初活眼，草没未灰心。
寂寞南山下，茶烟出树林。
寂寞
送僧游东林
詹英
见说浔阳去，炉峰似见之。
雪埋天际石，泉出寺中池。
梦是劳倾想，愁非惜别离。
休师两度到，应只为题诗。
惜别
为圆上人赋雪洞
詹英
禅室虚生白，居之最吉祥。
了经何待月，上鬓不知霜。
宿恐云来借，寒愁火有妨。
老僧接息久，无复梦华阳。
吉祥
竹所为余杭教谕王志学题兼贻主薄
詹英
王维竹里馆，今复见诸孙。
翰简传来久，名园几处存。
鸟歌烟际石，花覆月中门。
高士轩多暇，时能共一樽。
月中
送一源藏主行脚
詹英
之子事行脚，正当年少时。
汲瓶寻活水，挂锡选高枝。
山向多边看，云从几处期。
西湖柳花里，欲别更迟迟。
西湖
次韵同复翁雪中暮归
詹英
撩乱云中半掩扉，忍寒冲雪晚同归。
回溪尚有多人渡，过岭都无一鸟飞。
木叶风声听去别，芦花月色看来非。
普贤大士修何行，不与群生愿少违。...
月色
题来青亭
詹英
西马桥分一水湾，来青亭子在其间。
一方席上长留客，三尺窗中只见山。
落地浮云须急扫，当檐繁木要频删。
轻岚嫩紫无朝暮，肯与闲情数往还。...

詹英的诗词名句全集
