诗人:李益谦
作品数目：6篇
朝代：宋代
诗人简介：李益谦，字相之（《天台续集别编》卷二），奉符（今山东泰安东南）人。南渡后侨寓临海（今属浙江）。擢子。孝宗乾道初为户部员外郎。官至吏部侍郎。事见《嘉定赤城志》卷三四《李...
<<冯先生·闲驰风驭恣飘飘>> <<送钤辖馆使王公>> <<景伯录示太守湖上唱酬舍弟>> <<次韵·红尘扰扰倦追陪>> 
<<次韵·十里寒梅欲斗妍>> <<次韵·青春垂地风头恶>> 

李益谦的诗词全集

冯先生·闲驰风驭恣飘飘
李益谦
闲驰风驭恣飘飘，因失仙班几度朝。
紫阁旧怜秦树老，赤城新别海山遥。
飞凫又说春经岳，叱橘曾令夜探潮。
不是桃源不归去，故人多半在烟霄。...
桃源
送钤辖馆使王公
李益谦
郄縠诗书奕世传，西人歌德别戎旃。
三朝功业标勋府，四稔恩绥播蜀川。
耦射隔花闻破帖，分题临沼间中筵。
归朝圣旨俞佥望，畿内封侯养重权。...
朝圣
景伯录示太守湖上唱酬舍弟
李益谦
鸥鹭惊飞去又回，藕花初为使君开。
千山急雨催诗笔，四面清波映酒罍。
暂倚高旌留胜赏，有怀别乘约重来。
银钩洒落传新句，二妙端知共一台。...
洒落
次韵·红尘扰扰倦追陪
李益谦
红尘扰扰倦追陪，独向湖山襟抱开。
每为清风携枕席，几因狂醉倒瓶罍。
丛书久伴天随隐，五裤今逢叔度来。
再待海沂歌咏达，同看给札汉家台。...
歌咏
次韵·十里寒梅欲斗妍
李益谦
十里寒梅欲斗妍，东郊寻胜喜联翩。
渐看冰泮池塘外，又见春生岛屿边。
渔艇招招浮远水，畲田漠漠起平川。
惜无画手王摩诘，只把君诗写蜀笺。...
漠漠
次韵·青春垂地风头恶
李益谦
青春垂地风头恶，寒色侵肌雪意酣。
路转溪桥回马足，行穿松迳得僧蓝。
联裾正喜陪清赏，挥尘何妨共剧谈。
它日海邦传盛事，诗仙曾此驻鸾骖。...

李益谦的诗词名句全集
