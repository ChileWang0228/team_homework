诗人:李龙高
作品数目：92篇
朝代：宋代
诗人简介：李龙高，德阳（今属四川）人。流谦父。徽宗政和五年（一一一五）进士。高宗绍兴三年，以左承议郎提点降赐库（《建炎以来系年要录》卷六六），七年，除秘书省校书郎。八年，知简州。...
<<紫蔕梅·外面看来本色非>> <<种梅·别岭移根置小园>> <<桃梅·素面何曾学艳妆>> <<卧梅·月横鹤膝影阑干>> 
<<苔梅·一夜蟠龙裂翠鳞>> <<苔梅·铁骨槎牙花四五>> <<梅屏·含冰茹铁似枯槎>> <<半落梅·飘零大半委山坡>> 
<<梅台·弹压群芳不敢开>> 

李龙高的诗词全集

十月梅·风撼千林木叶摧
李龙高
风撼千林木叶摧，冰霜国里早春回。一枝参透乾坤縕，生意都从小雪来。
林木
紫蔕梅·外面看来本色非
李龙高
外面看来本色非，香袍隐映省垣薇。谁知傲睨风霜底，不改平生一布衣。
本色
月梅·仙姝拥佩出云堆
李龙高
仙姝拥佩出云堆，光射瑶林万蚌胎。只可范家村里照，不须移影过苏台。
江梅·素衣缟袂影蹁跹
李龙高
素衣缟袂影蹁跹，不是天仙是水仙。老杜吟魂香禾歇，至今犹绕耒阳边。
蹁跹
卧梅·月横鹤膝影阑干
李龙高
月横鹤膝影阑干，枕石眠云几岁寒。宇宙一身今老矣，潇潇风雪拥袁安。
阑干
八出梅·宣城妙品世无双
李龙高
宣城妙品世无双，不肯随时一样妆。党锢诸贤销铄尽，至今千载骨犹香。
无双
村梅·不入时妆辈行羞
李龙高
不入时妆辈行羞，一生槁淡乏风流。任君约遍宫黄额，莫管村姑守白头。
入时
苏词·翩翩彩笔赋梅花
李龙高
翩翩彩笔赋梅花，只忆朝云不忆家。为说坡仙休怅恨，昭君犹自弄琵琶。
梅花
松梅·梅夸清节忒高寒
李龙高
梅夸清节忒高寒，松受微封合骏弹。毕竟两君俱强项，大夫未必爱秦官。
高寒
郑笺·老郑东都一钜儒
李龙高
老郑东都一钜儒，未知柟树与梅殊。平生博识犹如此，何况儿曹不读书。
犹如
真州·仪真谁种满林梅
李龙高
仪真谁种满林梅，兵后危枝半草莱。便使萧条君莫欢，也曾惯见太平来。
萧条
乌梅·妇舌安能困董宣
李龙高
妇舌安能困董宣，曹郎那解汙张翰。任君百计相薰炙，本性依然带点酸。
本性
成都·峡江西去锦官城
李龙高
峡江西去锦官城，闻说梅龙绝可人。不识年来无恙否，武侯祠柏已成薪。
峡江
菊梅·千林摇落梅新蓓
李龙高
千林摇落梅新蓓，万卉披猖菊未莎。岁晚幽人空谷里，渊明和靖不争多。
摇落
种梅·别岭移根置小园
李龙高
别岭移根置小园，半锄明月半锄云。世间下是无花卉，若个清高得似君。
花卉
桃梅·素面何曾学艳妆
李龙高
素面何曾学艳妆，子肥刚带苦心肠。谁知划被虚名误，汙却莲花是六郎。
虚名
苔梅·一夜蟠龙裂翠鳞
李龙高
一夜蟠龙裂翠鳞，土花深护玉精神。苍寒满树黄昏月，碧老孤根太古春。姑射香薰荷制好，逋仙青入草衣新。料应不为天风冷，自恐冰肌受点尘。...
精神
苔梅·铁骨槎牙花四五
李龙高
铁骨槎牙花四五，虬皮封裹晕烂斑。极知不似君芳洁，也要相依度岁寒。
相依
梅屏·含冰茹铁似枯槎
李龙高
含冰茹铁似枯槎，淡月蒙蒙四五花。多少人家夸富贵，数枝和雪写山茶。
富贵
半落梅·飘零大半委山坡
李龙高
飘零大半委山坡，雨雪无情尚折磨。纵有风流前辈在，贞元朝士想无多。
大半
梅台·弹压群芳不敢开
李龙高
弹压群芳不敢开，清高地位隔尘埃。抬头一见风霜面，莫是花中御史来。
群芳
黄香梅·云叶重重护雪花
李龙高
云叶重重护雪花，玉人隐隐隔窗纱。虽然不带微酸味，免与时人置齿牙。
重重
半开梅·雪弄新晴月带霜
李龙高
雪弄新晴月带霜，风窗暗送几分香。翠禽飞过偷相语，不是徐妃也半妆。
红罗亭·红云绛雪镂繁华
李龙高
红云绛雪镂繁华，侍宴流连彻暮鸦。车马不来歌吹断，春风一半属谁家。
繁华
寒梅·绵衣早觉汙陈子
李龙高
绵衣早觉汙陈子，冬服何能薄顾郎。不是生平夸强项，众芳无奈怯风霜。
强项
忆梅·痛忆梅开易得残
李龙高
痛忆梅开易得残，既残憔悴不堪看。年年长被清香误，争似闲栽竹数竿。
清香
艮岳·鹿衔花去彩云气
李龙高
鹿衔花去彩云气，万岁山前梦已迷。萼绿仙人何许觅，断崖枯树夜乌啼。
云气
宫梅·冰肤绰约活神仙
李龙高
冰肤绰约活神仙，天上吹香几许年。见说额妆人去后，低头无语懒春妍。
神仙
读范谱·刘叟空将芍药夸
李龙高
刘叟空将芍药夸，欧公浪谱牡丹花。如君更把丹花品，俗了吴门一范家。
芍药
二月梅·明知身是雪霜姿
李龙高
明知身是雪霜姿，瘦骨棱棱不入时。但得春风盈宇宙，老翁也要逐儿嬉。
明知
风梅·一番摇曳一番空
李龙高
一番摇曳一番空，香在山蹊野径中。不是老枝藏处密，如何禁得许霜风。
摇曳
道山堂·疏花斜映玉玲珑
李龙高
疏花斜映玉玲珑，曾见诚翁与放翁。犹有旧时相识在，几回搔首立春风。
玲珑
东阁·杜老花边惯撚须
李龙高
杜老花边惯撚须，却怜花傍驿亭居。德公便使游城府，肯受红尘半点无。
花边
梅实·青子累累荐几何
李龙高
青子累累荐几何，眉颦齿软怎消磨。可怜只识闲滋味，不道酸心事尚多。
几何
催梅·笛声未了鼓轰雷
李龙高
笛声未了鼓轰雷，尽道梅寒苦要催。抵死争春如许急，有花毕竟待时来。
寒苦
梅蕊·红蕊盈盈费刻镂
李龙高
红蕊盈盈费刻镂，芳心未露似含羞。俗儿鼻孔难凭据，只道无香划恁休。
凭据
九英梅·才子随班下斑墀
李龙高
才子随班下斑墀，精光九出射晴曦。看来不是文章瑞，似是梅花恨杀伊。
才子
宋赋·姚子编文去取难
李龙高
姚子编文去取难，将渠例与白歌删。后人要识心如铁，却向桃花赋里看。
桃花
接梅·中条隐士裂唐麻
李龙高
中条隐士裂唐麻，角里先生就汉车。一种寒酸真本色，羞将槁淡博繁华。
隐士
霜梅·青女欺花战未分
李龙高
青女欺花战未分，花神直诉与东君。冰山回首知何许，依旧山人住白云。
青女
疏梅·瘦削丰姿淡伫妆
李龙高
瘦削丰姿淡伫妆，三三两两立冰霜。春风只爱私红紫，可是梅花欠主张。
瘦削
瘦梅·丰标病后维摩相
李龙高
丰标病后维摩相，骨骼穷来贾岛诗。我亦清臞花莫笑，相逢休要话轻肥。
相逢
射梅·由基去后挥瞻来
李龙高
由基去后挥瞻来，不惯穿杨惯射梅。寄语东居莫涂抹，牺樽自是木之灾。
涂抹
罗浮·谩说师雄醉月边
李龙高
谩说师雄醉月边，稚川曾隐此山巅。料伊不是丹砂力，只服梅花换得仙。
丹砂
赏梅·我爱溪桥半树开
李龙高
我爱溪桥半树开，几回觅句当衔杯。江南不欠花如雪，自是游人不看来。
江南
绿珠楼·危甍连绮百千株
李龙高
危甍连绮百千株，人去莺飞半朵无。太白莫嗟金谷树，绛霄楼外亦平芜。
太白
岭梅·雪立孤标不受霾
李龙高
雪立孤标不受霾，世间浪蕊等浮埃。清高已是无俦伍，更向群山顶上开。
清高
绿萼梅·懒将冰萼试红妆
李龙高
懒将冰萼试红妆，也不随宜传{左虫右葛}黄。当日琼林消息断，绿衣犹带旧时香。
红妆
蜡梅·枝枝六出试新妆
李龙高
枝枝六出试新妆，色界何曾识许香。只道单传餐玉诀，不知还解服硫黄。
单传
老梅·雪里孤根久屈蟠
李龙高
雪里孤根久屈蟠，岩前古貌太高寒。老来想不为故广，免被人将粪土看。

李龙高的诗词名句全集
