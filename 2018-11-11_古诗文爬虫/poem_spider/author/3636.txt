诗人:林昉
作品数目：31篇
朝代：宋代
诗人简介：林昉，字景初，号石田，粤（今广东）人。曾为释英《句云集》作序。宋亡不仕。与汪元量有交（《湖山类稿》卷一《客感和林石田》、卷四《答林石田见访有诗相劳》）。有《石田别稿...
<<迁居·破帽老骑驴>> <<秋戌·军头夜点名>> <<山中·衡门客去懒冠巾>> <<山中春晓>> 
<<送人之湘阴谒知己>> <<送西秦张仲实游大涤洞天>> <<送秀才归南海>> <<登龙山塔寺>> 
<<访隐者·晓入南山路>> 

林昉的诗词全集

山中春晓
林昉
婆饼焦啼晓户开，冷东风里惜残梅。
片云只傍檐头宿，昨夜何山作雨来。
东风
送西秦张仲实游大涤洞天
林昉
此时仙兴发，九锁访名峰。
玉洞昼飞鼠，石池春浴龙。
异人花外见，道士酒边逢。
余欲采芳茗，白云何所从。
道士
送秀才归南海
林昉
归路番禺远，蛮乡岛屿经。
天黄春有瘴，海黑夜无星。
北帖船中看，南歌枕上听。
遥知到家日，蜩响荔枝青。
中看
春归·南北春归有许忙
林昉
南北春归有许忙，一晴轻策度林塘。
柳摇别岸东风瘦，花落断桥流水香。
老去客游空剑气，日来心事只诗囊。
幽情一点云天远，独鸟无声飞夕阳。...
心事
春晓·薄衣初试晓寒轻
林昉
薄衣初试晓寒轻，云阁残阴雨弄晴。
落去好花微有恨，生来野草半无名。
丹心爱国劳难破，白发欺人镊又生。
瘦绕石栏三十匝，绿杨何处脆莺声。...
爱国
答王学士
林昉
已着山人屐，那能远入城。
艰难思变姓，老大畏争名。
病叶兼虫响，闲云肯雨行。
长怀陶靖节，出处意分明。
出处
题所寓壁
林昉
世路机关险似棋，未逢好着费支持。
但能不作亏心事，何往非吾得意时。
草着雨余青转耐，发因闲里白偏迟。
一湖水影群山聚，朝暮相看消几诗。...
支持
闻子规·飞到一枝上
林昉
飞到一枝上，须啼三五声。
烟中犹仿佛，月下最分明。
仿佛
迁居·破帽老骑驴
林昉
破帽老骑驴，霜风落木初。
江湖难独立，贫病又迁居。
楚客旧留剑，岳僧秋寄书。
草玄吾不解，空愧子云庐。
江湖
秋戌·军头夜点名
林昉
军头夜点名，新戌起秋程。
月色黄弓甲，风沙黑渭城。
断笳清泪满，落叶此生轻。
努力供王事，归来享太平。
努力
山中·衡门客去懒冠巾
林昉
 a衡门客去懒冠巾，尽日看山自在身。
饮涧猿来惊照影，泊枝禽起近冲人。
黑云欲雨易成晚，红叶如花不当春。
却忆东门牵犬恨，当年何似布衣贫。...
红叶
送人之湘阴谒知己
林昉
一声歌未断，江动欲潮生。
是月寒露下，故人湘水行。
沙云晴见雁，船火夜闻筝。
谢令应相喜，先期发吏迎。
先期
登龙山塔寺
林昉
吴越夕阳多远山，塔楼高处九秋寒。
江豚吹浪腥风湿，野鸟行空翥雪乾。
白日潮声僧老尽，黄埃世路客游难。
海门航散孤云落，酒醒不堪深倚栏。...
黄埃
访隐者·晓入南山路
林昉
晓入南山路，松风最好听。
候扉黄犬睡，寻食老鸦灵。
童子炊方熟，先生醉未醒。
借来一榻坐，看尽相牛经。
童子
古碑·文残字磨灭
林昉
文残字磨灭，往事记何人。
抛在空林下，正当荒墓林。
夕阳斜见影，古藓厚生鳞。
不是逢狂客，谁来与拂尘。
拂尘
古冢行·山前月照青衫树
林昉
山前月照青衫树，下有古人葬时路。
古人葬时多子孙，今日子孙无问处。
花开花谢年复年，新坟渐满古坟边。
犹起高楼与大屋，长为子孙忧不足。...
开花
老树·元是谁人种
林昉
元是谁人种，枯残此磵东。
半身虚映水，一叶尚摇风。
着雨禽初散，当暄蚁欲空。
年时浓绿影，何处夕阳中。
夕阳
南屏山画猿
林昉
古木悬藤臂半钩，何年影落此山秋。
三声远忆巴江月，夜半孤舟起客愁。
夜半
蓬门·新笋绿沿坡
林昉
新笋绿沿坡，蓬门谁见过。
社寒来燕少，晚雨落花多。
瘦骨诗医俗，衰容酒借和。
故园空有梦，客路正风波。
风波
病目·病目两旬余
林昉
病目两旬余，深齐只另居。
客知多寄药，妻劝少看书。
畏热灯羞近，贪凉发屡梳。
平生心喜菊，因此賸栽锄。
平生
泊越浦·老树津亭缆客舟
林昉
老树津亭缆客舟，鞭蕖香歇蓼花抽。
越山只作古时翠，胥水半随人事流。
别港雁声天有月，断桥渔火夜分秋。
翻然自笑芒鞋脚，十载风波走几州。...
渔火
答黎教授
林昉
泼翁浮醅新酿熟，得霜寒菊始开齐。
养丹道士颜如玉，爱酒山翁醉似泥。
不惜蕊从蜂采去，尚余香有蝶来栖。
莫嫌学舍宫闲冷，犹得芳樽此共攜。
共坐栏边日欲斜，更将金蕊泛流霞。
欲知...
道士
题所寓壁·鹿群上遥岑
林昉
鹿群上遥岑，云影抵苍壁。
无客来敲门，倚松读周易。
题曾生古剑
林昉
三尺非凡铁，年深铸字漫。
每寻闲处挂，不敢醉时看。
紫电光犹湿，苍蛟血未乾。
边秋方用武，莫恨致身难。
用武
同郑鲁望听杜鹃
林昉
每到桃花发，山鹃叫得频。
今年同听处，吴下未归人。
客泪滴残月，物情愁暮春。
胥江有汪水，卿与濯衣尘。
暮春
闻子规·积泪消春色
林昉
积泪消春色，好花思锦城。
贵人难入耳，只是恼羁情。
春色
西湖·小舫撑春花浪香
林昉
小舫撑春花浪香，第三桥底弄晴光。
吟边飞起轻鸥片，十里天风舞绿杨。
西湖
夜笛·夜寒孤笛水边栖
林昉
夜寒孤笛水边栖，忆着西风古塞头。
一曲落梅吹得苦，吹人不管听人愁。
西风
雨中过周氏山庄
林昉
吠犬柴门扣未开，满身风雨立苍苔。
翠禽一个高枝上，啄得残桃落地来。
落地
赠别·傍桥买得小溪船
林昉
傍桥买得小溪船，略举离杯去意悬。
一水夕阳红荡影，数峰晴树碧生烟。
秋声不断云间雁，别恨空长柳外蝉。
后夜他州看明月，定知相忆未成眠。...
成眠
赠张高士
林昉
短发蓬蓬戴小冠，客来欢喜爱供看。
鹤孙夜养翎犹湿，童子南归语尚蛮。
击磬花边禽醒悟，持经窗下竹平安。
自言薄有耕桑地，无事干人不出山。...

林昉的诗词名句全集
