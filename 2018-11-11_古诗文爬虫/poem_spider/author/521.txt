诗人:处默
作品数目：17篇
朝代：唐代
诗人简介：处默，唐末诗僧，生于唐文宗时期前后，公元874年前后去世，婺州金华（今浙江金华）人。幼出家于兰溪某寺，与安国寺僧贯休为邻，常作诗酬答。曾游历杭州、润州等处，与若虚同居庐山，...
<<宿郑谏议山居>> <<题栖霞寺僧房>> <<赠岛云禅师>> <<武昌怀古>> 
<<萤·熠熠与娟娟>> <<山中作·席帘高卷枕高欹>> <<忆庐山旧居>> <<耕田鼓诗>> 
<<赋洞庭·周极八百里>> 

处默的诗词全集

题栖霞寺僧房
处默
名山不取买山钱，任构花宫近碧巅。松桧老依云里寺，
楼台深锁洞中天。风经绝嶂回疏雨，石倚危屏挂落泉。
欲结茅庵共师住，肯饶多少薜萝烟。...
楼台
宿郑谏议山居
处默
堂开星斗边，大谏采薇还。禽隐石中树，月生池上山。
凉风吹咏思，幽语隔禅关。莫拟归城计，终妨此地闲。
星斗
萤·熠熠与娟娟
处默
熠熠与娟娟，池塘竹树边。乱飞如拽火，成聚却无烟。
微雨洒不灭，轻风吹欲燃。昔时书案上，频把作囊悬。
池塘
山中作·席帘高卷枕高欹
处默
席帘高卷枕高欹，门掩垂萝蘸碧溪。
闲把史书眠一觉，起来山日过松西。
史书
忆庐山旧居
处默
粗衣粝食老烟霞，勉把衰颜惜岁华。独鹤只为山客伴，
闲云常在野僧家。丛生嫩蕨粘松粉，自落干薪带藓花。
明月清风旧相得，十年归恨可能赊。...
丛生
赋洞庭·周极八百里
处默
周极八百里，凝眸望则劳。水涵天影阔，山拔地形高。
贾客停非久，渔翁转几遭。飒然风起处，又是鼓波涛。
渔翁
赠岛云禅师
处默
远庵枯叶满，群鹿亦相随。顶骨生新发，庭松长旧枝。
禅高太白月，行出祖师碑。乱后潜来此，南人总不知。
太白
武昌怀古
处默
战国城池尽悄然，昔人遗迹遍山川。笙歌罢吹几多日，
台榭荒凉七百年。蝉响夕阳风满树，雁横秋岛雨漫天。
堪嗟世事如流水，空见芦花一钓船。...
漫天
耕田鼓诗
处默
农舍田头鼓，王孙筵上鼓。击鼓兮皆为鼓，
一何乐兮一何苦。上有烈日，下有焦土。愿我天翁，
降之以雨。令桑麻熟，仓箱富。不饥不寒，上下一般。...
焦土
圣果寺·路自中峰上
处默
路自中峰上，盘回出薜萝。到江吴地尽，隔岸越山多。
古木丛青霭，遥天浸白波。下方城郭近，钟磬杂笙歌。
笙歌
赠方干·盛名传出自皇州
处默
盛名传出自皇州，一举参差便缩头。月里岂无攀桂分，
湖中刚爱钓鱼休。童偷诗槁呈邻叟，客乞书题谒郡侯。
独泛短舟何限景，波涛西接洞庭秋。...
波涛
桐花鸟·五色毛衣比凤雏
处默
五色毛衣比凤雏，深花丛里只如无。
美人买得偏怜惜，移向金钗重几铢。
毛衣
怀齐己·鬓髯秋景两苍苍
处默
鬓髯秋景两苍苍，静对茅斋一炷香。病后身心俱澹泊，
老来朋友半凋伤。峨眉山色侵云直，巫峡滩声入夜长。
犹喜深交有支遁，时时音信到松房。...
入夜
垓下怀古
处默
缅想咸阳事可嗟，楚歌哀怨思无涯。八千子弟归何处，
万里鸿沟属汉家。弓指阵前争日月，血流垓下定龙蛇。
拔山力尽乌江水，今古悠悠空浪花。...
日月
送僧游西域
处默
一盂兼一锡，只此度流沙。野性虽为客，禅心即是家。
寺披云峤雪，路入晓天霞。自说游诸国，回应岁月赊。
岁月
远烟·霭霭前山上
处默
霭霭前山上，凝光满薜萝。高风吹不尽，远树得偏多。
翠与晴云合，轻将淑气和。正堪流野目，朱阁意如何。
织妇·蓬鬓蓬门积恨多
处默
蓬鬓蓬门积恨多，夜阑灯下不停梭。
成缣犹自陪钱纳，未直青楼一曲歌。

处默的诗词名句全集
