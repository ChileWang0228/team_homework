诗人:章粲
作品数目：13篇
朝代：宋代
诗人简介：章粲，字鲁士，古田（今属福建）人。理宗淳祐七年（一二四七）进士。尝官德庆府教授。事见《淳熙三山志》卷三二、清乾隆《福建通志》卷三五。...
<<秋日怀松溪赵宰经父>> <<题杨总卿鹿冈庵>> <<絜矩书院示学子>> <<学易斋·天目鉴孤明>> 
<<咏二疏·人生白驹过>> <<豫章寄家兄>> <<豫章宋都官声父楼上>> <<重阳后送谨常兄之符离>> 
<<别杨尊·远游同是客>> 

章粲的诗词全集

豫章宋都官声父楼上
章粲
结架郁岹峣，登眺齐近远。
江湖万顷秋，风烟四山晚。
心赏地曾妍，目行天不尽。
振衣聊消摇，閒看云舒卷。
舒卷
敬赋大人竹林真隐之图
章粲
野草閒花竞赏音，萧然坐阅岁年深。
当贞固日知高节，只静虚中见本心。
何处乾坤无凤集，他时风雨有龙吟。
向来七子皆充隐，不止山王累晋林。...
风雨
秋日怀松溪赵宰经父
章粲
晴窗静繙书，凝尘掩行迹。
花影昼帘閒，苔痕秋径寂。
凭高招远风，缘流弄寒碧。
缄情寄天涯，杳杳江闽隔。
天涯
题杨总卿鹿冈庵
章粲
客行鹿冈暮，四顾秋满目。
涧碧烟草滋，林黄霜橘熟。
归鸟各东西，啼螀相断续。
愁心浩难留，故山正幽独。
满目
絜矩书院示学子
章粲
四时配四德，元亨利与贞。
天德元最重，方春木主生。
夏火物畅茂，是为德之亨。
金利秋向实，水贞冬日成。
既贞又为元，循环未尝停。
天高而地下，阴降复阳升。
气理本同运，天人特异名。...
无心
学易斋·天目鉴孤明
章粲
天目鉴孤明，地籁奠众响。
虑淡世欲轻，性复道心长。
敛襟步前庭，手执周易往。
得知三画初，真契贯穹坏。
图书诣其微，精实超惚恍。
启蒙析其义，端倪见俯仰。
九京如可作，舍此吾安放。...
图书
咏二疏·人生白驹过
章粲
人生白驹过，世态苍狗变。
纷纷慕跖蹻，寥寥志务卞。
赫赫王侯居，翕翕富贵恋。
翠盖拥游云，朱鞍曜惊电。
金张财力豪，许史名声炫。
滔滔利欲波，卓卓见所见。
长揖万乘君，玄发谢朝弁。...
流光
豫章寄家兄
章粲
雨时山色深，雨余山意醒。
千山万山閒，秋风雁声冷。
澄江净秋思，明霞炯秋影。
遥想大云心，华觞谁与领。
万山
重阳后送谨常兄之符离
章粲
岭外分携处，离觞话远途。
黄花看不足，寒雁去何孤。
农圃非吾业，衣冠本世儒。
应当重行止，无使世氛污。
衣冠
别杨尊·远游同是客
章粲
远游同是客，执别两情牵。
天地愁眉破，山林归梦圆。
西行迷蜀道，北望黯淮边。
马上封侯事，相期在少年。
少年
春日效韦体
章粲
新绿灎晴池，涓涓泉脉动。
东风度花梢，春音入禽哢。
而我理群书，朋俦罕迎送。
翛然惬心期，此乐谁能共。
惬心
春日忆平阳郡博士大云心兄
章粲
东风归林园，云日叆春事。
静观化道伸，良感幽贞利。
烟芳生暮愁，晴思起新思。
有酒谁见同，恻恻夜亡寐。
东风
湖上游瞩寄家兄
章粲
花雾压晴埃，柳风荡暄浊。
钱塘佳丽地，春华大堤曲。
幽禽粲林白，野水明湖绿。
清赏远难期，怀哉美如玉。

章粲的诗词名句全集
