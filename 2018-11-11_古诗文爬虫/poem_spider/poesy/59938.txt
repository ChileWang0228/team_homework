太液池送黄淮辞政
作者:朱瞻基 访问量:63  收录时间:2017/07/25
天香早折仙桂枝，笔花五彩开凤池。
蓬莱之仙直奎璧，近侍九重天咫尺。
永乐圣人临御初，鞠躬稽首陈嘉谟。
仁宗监国文华殿，左右谋猷共群彦。
朕承大宝君万方，相与共理资贤良。
倾心写情任旧老，而卿引疾先还乡。
五历星霜复相见，霜须萧萧秋满面。
是时朝旭光升紫殿明，相对清言良慰情
