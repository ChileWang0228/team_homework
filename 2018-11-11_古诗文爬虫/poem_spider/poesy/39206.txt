远游
作者:屈原 访问量:24  收录时间:2017/06/01
悲时俗之迫阨兮，愿轻举而远游。
质菲薄而无因兮，焉托乘而上浮？
遭沈浊而污秽兮，独郁结其谁语！
夜耿耿而不寐兮，魂营营而至曙。
惟天地之无穷兮，哀人生之长勤，
往者余弗及兮，来者吾不闻，
步徙倚而遥思兮,怊惝恍而乖怀。
意荒忽而流荡兮，心愁凄而增悲。
神倏忽而不反兮，形枯槁而独留。

