瓮牖吟·有客无知
作者:邵雍 访问量:41  收录时间:2017/11/30
有客无知，唯知自守。
自守无他，唯求寡咎。
有屋数间，有田数亩。
用盆为池，以瓮为牖。
墙高于肩，室大于斗。
布被暖馀，藜羹饱后。
气吐胸中，充塞宇宙。
笔落人间，晖映琼玖。
人能知止，以退为茂。
我自不出，何退之有。
心无妄思，足无妄走。
人无妄交，物无妄受。
炎炎论之。甘处其陋。

