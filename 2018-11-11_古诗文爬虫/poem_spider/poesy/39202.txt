橘颂
作者:屈原 访问量:28  收录时间:2017/06/01

后皇嘉树，橘徕服兮。受命不迁，生南国兮。
深固难徙，更壹志兮。绿叶素荣，纷其可喜兮。
曾枝剡棘，圆果抟兮。青黄杂糅，文章烂兮。
精色内白，类任道兮。纷緼宜修，姱而不丑兮。
嗟尔幼志，有以异兮。独立不迁，岂不可喜兮?
深固难徙，廓其无求兮。苏世独立，横而不流兮。
闭心自慎，终不失过兮
