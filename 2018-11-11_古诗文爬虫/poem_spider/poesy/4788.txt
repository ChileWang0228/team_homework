上留田行
作者:李白 访问量:66  收录时间:2017/03/14
行至上留田，孤坟何峥嵘。积此万古恨，春草不复生。
悲风四边来，肠断白杨声。借问谁家地，埋没蒿里茔。
古老向余言，言是上留田，蓬科马鬣今已平。
昔之弟死兄不葬，他人于此举铭旌。
一鸟死，百鸟鸣。一兽走，百兽惊。
桓山之禽别离苦，欲去回翔不能征。
田氏仓卒骨肉分，青天白日摧紫荆。

